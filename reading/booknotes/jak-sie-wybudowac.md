---
title: Jak się wybudować i nie zwariować 🇵🇱
---

by Sławomir Kamiński

## Współpraca i planowanie

Nie spiesz się z wyborem wykonawcy - wybierz kogoś, kto ma dobre referencje, a nie tylko wolne terminy. Kluczowe jest nawiązanie współpracy z dobrym projektantem, rzetelnym kierownikiem budowy i wykonawcami. Dobra organizacja pracy i przestrzeganie ustalonych zasad pozwolą uniknąć większości problemów.

## Finansowanie

Zanim rozpoczniesz budowę, musisz dobrze znać swoją sytuację finansową i przewidywane koszty budowy. Marzenia muszą być realne i możliwe do spełnienia.

Jeśli masz odłożoną gotówkę i nie zamierzasz brać kredytu, działaj ostrożnie, bo podczas budowy łatwo jest wydać za dużo pieniędzy.

Bezpieczna rata kredytu nie powinna przekraczać więcej niż 30% miesięcznego dochodu. Lepiej wziąć pod uwagę wszystkie możliwe wydatki i nie brać kredytu, który za bardzo obciąży domowy budżet.

Zacznij od zsumowania wszystkich wydatków poniesionych w ciągu ostatniego roku i podziel przez 12. Do tej liczby dolicz 10% - to uwzględni wszystkie płatności gotówką. Następnie oszacuj wszystkie wydatki związane z budową domu, pomnóż przez 1,5.

Pomyśl, na ile lat chcesz wziąć kredyt, i oblicz swoją potencjalną ratę kredytową, korzystając z różnych kalkulatorów online. Jeżeli wyliczona rata nie obciąża twojego budżetu, zacznij działać już teraz: złóż w banku stałe zlecenie przelewu i przesyłaj wyliczoną kwotę odpowiadającą twojej potencjalnej racie kredytowej na inne konto. Uzbierane pieniądze będzie można przeznaczyć na wkład własny przy zaciąganiu kredytu lub na zagospodarowanie ogrodu. Pamiętaj, że **spłacanie rat będzie priorytetem**.

## Działka

Przygotuj działkę do budowy, uwzględniając:

- wytyczenie budynku
- wyrównanie terenu
- wycięcie drzew
- doprowadzenie mediów
- tymczasowe ogrodzenie
- badania geotechniczne

## Wybór systemu i technologii budowy

Możesz zdecydować się na system zlecony, który pozwala na obniżenie kosztów budowy, ale wymaga dużego zaangażowania. Możesz też wybrać generalnego wykonawcę, który postawi dom do stanu deweloperskiego, a następnie firmę, która wykończy dom pod klucz. Możesz także zdecydować się na samodzielne wykonanie całości lub części prac.

Możesz także do wszystkich lub niektórych prac zaangażować inwestora zastępczego.

### System zlecony (gospodarczy)

Przynosi duże oszczędności, a jednocześnie nie jest tak wymagający jak postawienie domu własnymi rękami.

- Zarządzasz swoją budową.
- negocjujesz z wykonawcami
  - możesz dzięki temu oszczędzać na każdym etapie
  - musisz zwracań uwagę na rzetelność podwykonawców
- samodzielnie kupujesz materiały
  - możesz je zamawiać z wyprzedzeniem i zaoszczędzić mnóstwo pieniędzy.

Jest to jednak bardzo angażujące i wymaga dużo cierpliwości. Musisz rozplanować teren, ustalić harmonogram prac, pilnować budżetu. Zarządzanie budową to praca na pół etatu, przynajmniej na początku. Brak czasu może prowadzić do błędów (np. niesprawdzenia ekipy) i strat finansowych.

### Budowa domu z jedną lub dwoma firmami

To wygodne i zdecydowanie mniej stresujące rozwiązanie. Czas budowy powinien być stosunkowo krótki, a odpowiada przed tobą jedna ekipa.

Ale jest też droższe. Generalny wykonawca bierze na siebie zarządzanie budową i ryzyko związane z nieoczekiwanym wzrostem cen lub robocizny.

Budowa, którą inwestor zarządza samodzielnie i we właściwy sposób, będzie średnio o ok. 20–30 proc. tańsza niż ta, którą poprowadzi jedna firma.

Dobrzy wykonawcy mają zarezerwowane terminy na wiele miesięcy naprzód, więc nie spiesz się. Poświęć czas na poszukiwanie najlepszych firm.

## Ile kosztuje wybudowanie domu?

Budowa domu to skomplikowany proces, który nie podlega jednoznacznym szacunkom kosztów. Wstępne oszacowanie kosztów budowy "pod klucz" może wynosić około 3400 zł za metr kwadratowy powierzchni, ale to jest bardzo duże uproszczenie. Rzeczywiste koszty mogą wynieść zarówno 20% więcej, jak i 20% mniej.

### Czynniki wpływające na koszt budowy

Ostateczny koszt budowy domu zależy od wielu czynników, takich jak:

- Warunki gruntowe: Wysokie wody gruntowe lub nienośny grunt mogą zwiększyć koszt budowy fundamentów lub wymagać zmiany posadowienia budynku.
- Projekt domu
- Lokalizacja: Koszty budowy mogą się różnić w zależności od lokalizacji.
- Technologia i materiały budowlane
- Zastosowane rozwiązania: Wybór systemu ogrzewania, sposobu podgrzewania wody użytkowej, systemu wentylacji itp. wpływa na koszt budowy.
- Sposób budowy i standard wykończenia

### Znaczenie dokładnego kosztorysu

Dokładny kosztorys jest niezbędny do skutecznego zarządzania budową i kontrolowania wydatków. Pozwala na podejmowanie świadomych decyzji podczas budowy i uniknięcie nieprzyjemnych niespodzianek finansowych.

Przygotowanie kosztorysu to proces, który wymaga zbierania ofert i rozmów z wykonawcami, ale pozwala lepiej poznać technologię budowy i czuć się pewniej podczas całego procesu.

> Elektryk może podsunąć ci pomysł na wykonanie uziomu fundamentowego, który kładzie się właśnie na etapie fundamentów. Jeżeli budujesz dom bez planu i szukasz elektryka dopiero podczas budowy stanu surowego, to na wykonanie uziomu jest już za późno.

### Pułapki szacowania kosztów "na oko"

Szacowanie kosztów "na oko" może prowadzić do poważnych błędów. Nawet jeśli wstępnie oszacujesz koszty budowy domu, korzystając z uproszczeń, takich jak 3400 zł za metr kwadratowy (uwzględniając 20% "dla pewności"), i sprawdzisz ceny poszczególnych elementów w Internecie, możesz znacznie niedoszacować rzeczywiste koszty. Na przykład, koszt wykonania dachu może okazać się o 30 000 zł wyższy niż założony, co może zmusić do rezygnacji z pewnych elementów na etapie wykończenia. Dlatego kosztorys należy zrobić możliwie najdokładniej.

## Kosztorys

::: danger
**to jest w kurwę ważne**
:::

Przygotuj kosztorys na podstawie projektu budowlanego, który powinien zawierać szczegółowe informacje o budowie. Podziel realizację kosztorysu na etapy, takie jak oszacowanie kosztów przygotowawczych, budowy fundamentów, ścian, kominów, stropu, dachu, a także kosztów związanych z doprowadzeniem budowy do stanu surowego zamkniętego.

Założenia poczynione przez autora:

- **materiały kupowane na własną rękę**
- z większością wykonawców rozmowa tylko o zapłacie za **robociznę**

### Koszty przygotowawcze

Na koszty przygotowawcze zarezerwuj kilkadziesiąt tysięcy złotych. Będą one obejmować:

- badania geotechniczne,
- pozwolenie na budowę,
- projekt indywidualny,
- kierownika budowy
- przygotowanie działki i terenu do budowy (**niwelacja** i uporządkowanie)
- WC dla ekipy

Skąd wziąć ceny? Z Internetu, od znajomych, od projektanta, od wykonawców, z zakładu energetycznego itd.

Musisz znaleźć informacje, ile interesujące cię usługi, dokumenty i materiały kosztują w twojej okolicy.

### Budowa fundamentów, ścian, kominów, stropu, dachu

Jeżeli twoje plany budowy nie zawierają szczegółowego zestawienia materiałów, warto zainwestować w profesjonalny kosztorys inwestorski. Można go zamówić u specjalistycznej firmy lub u kierownika budowy. Teoretycznie można wszystko policzyć samemu, ale raczej nie masz dużego doświadczenia w budowlance ani nie znasz nikogo, kto mógłby sprawdzić, czy wykonany przez ciebie kosztorys jest prawidłowy.

Zestawienie powinno zawierać ilości wszystkich potrzebnych materiałów, od betonu, przez stal zbrojeniową, aż po kołki. Ważne jest to, że długo przed budową dowiesz się, co będzie ci potrzebne.

Znając potrzebne materiały, możesz zacząć ich poszukiwanie w Internecie oraz lokalnych hurtowniach i marketach budowlanych. Pamiętaj jednak, aby do uzyskanej kwoty dodać 20% - zawsze zużywa się więcej materiałów, niż się zakłada. Nadwyżka pokryje także nieprzewidziane wydatki, takie jak dodatkowy transport czy prace hydrauliczne.

Równocześnie warto spotykać się z wykonawcami, którzy na podstawie twojego projektu będą mogli podać wstępną kwotę za robociznę. **Różnice w kosztach robocizny mogą być niewiarygodnie duże, dlatego warto porównać oferty kilku firm.**

Do negocjacji i podpisania umowy przystąp dopiero po oszacowaniu wszystkich kosztów związanych z budową domu.

Alternatywnie, możesz zrezygnować z dokładnego obliczania kosztu materiałów i szukać wykonawców, którzy postawią cały dom do stanu surowego za ustaloną kwotę. To da ci rozeznanie, jakich wydatków możesz się spodziewać i pozwoli podjąć decyzję, czy budować dom samodzielnie, czy zlecić to zadanie firmie.

### Doprowadzenie budowy do stanu surowego zamkniętego (okna, drzwi, brama garażowa)

Dobre okna to inwestycja na całe życie, dlatego warto zainwestować w modele mocne i energooszczędne. Możesz już wiedzieć o współczynniku przenikania ciepła, ilości szyb i klasie okien, które planujesz zamontować. Pamiętaj, że okna nieotwierane są zazwyczaj tańsze od zwykłych, co może być korzystne na przykład w garażu.

Podczas szacowania kosztów i rozmów z firmami, zakładaj, że wszystkie okna będą standardowe i średniej jakości. Do wstępnego kosztorysu dodaj 5% na ewentualny niespodziewany wzrost cen. Następnie przystąp do obliczania kolejnych pozycji.

### Źródło ciepła i instalacje

> Zajrzyj do materiałów dodatkowych i przeczytaj artykuł, który pomoże ci podjąć dobrą decyzję. Pamiętaj, że temat jest trudny, co potwierdza fakt, że artykuł stanowi 1/6 objętości całej książki.

Po podjęciu decyzji, poszukaj wykonawcy, z którym chcesz współpracować. Cenić powinieneś fachowca, który będzie z tobą normalnie rozmawiał, podpowiadał różne rozwiązania, a nawet krytykował niektóre twoje pomysły.

Porozmawiaj z wykonawcami o swoim domu, zorientuj się, czy rozumieją twoje potrzeby i sami podrzucają ciekawe pomysły. Dopiero potem poproś o przygotowanie oferty.

Przeznacz dużo czasu na rozmowy i rozmyślania o instalacjach.

### Wykończenie do stanu deweloperskiego

Oszacowanie kosztów tynków i wylewek jest dość proste, i różne ekipy wyceniają je podobnie, ale dla dokładności warto skontaktować się bezpośrednio z wykonawcami. Policz, ile metrów kwadratowych masz do otynkowania, jeśli ta informacja nie jest zawarta w projekcie.

Zastanów się nad nietypowymi rozwiązaniami w twoim projekcie, takimi jak sufity podwieszane czy elementy dekoracyjne. Pamiętaj o "drobnych" elementach, takich jak gniazdka, kontakty, listwy przypodłogowe i sufitowe, które łącznie mogą stanowić znaczną część kosztów.

Uwzględnij także parapety, schody itp. Bez względu na to, jak dokładnie wszystko oszacujesz, dolicz 15% do ostatecznej sumy.

### Przygotowanie elewacji

Różnice między rodzajami tynku są jednak tak duże, że przyjmij na razie ekonomiczne rozwiązanie. Po podsumowaniu kosztorysu zastanów się czy stać się na _najlepszy tynk na rynku_.

### Dodatkowe rozwiązania

Wentylacja mechaniczna z odzyskiem ciepła, fotowoltaika, odkurzacz centralny, elektryczne rolety to tylko niektóre z dodatkowych rozwiązań, które mogą zwiększyć koszty budowy.

### Przygotowanie domu pod klucz

Podczas planowania budowy domu, najbardziej pracochłonnym etapem jest tworzenie kosztorysu. Zrozumienie, czego potrzebujesz w swoim domu, a co jest tylko zachcianką, jest kluczowe. Nie ignoruj kosztów wykończenia - te często są pomijane przez inwestorów.

Przygotuj się na to, że koszty mogą być wyższe, niż przewidywałeś. Na przykład, koszty malowania mogą być zaskakująco wysokie, nawet jeśli zdecydujesz się na malowanie domu samodzielnie. Dobre farby nie są tanie, a ilość potrzebnej farby może być zatrważająca.

Ważne jest, aby dokładnie obliczyć wszystkie koszty, w tym koszty wykończenia, mebli, AGD, oświetlenia, zasłon i innych niezbędnych dodatków. Następnie, pomnóż uzyskaną kwotę przez dwa, aby mieć pewność, że nie przekroczysz budżetu.

Możesz potrzebować pomocy architekta wnętrz, aby zaplanować wnętrze swojego domu. Współpraca z architektem wnętrz może pomóc sprecyzować oczekiwania i zdecydować, czy wszystko jest takie, jak sobie wymarzyłeś. Pamiętaj, że wszystko (prawie) da się zmienić nawet przy dość zaawansowanych pracach budowlanych.

Współpraca z architektem wnętrz może być kosztowna, ale może to być inwestycja, która się zwróci. Architekt wnętrz może współpracować ze sprawdzoną ekipą remontową, co może ułatwić proces budowy i wykończenia domu.

### Zagospodarowanie terenu

Podczas planowania budowy domu, warto zastanowić się nad dodatkowymi wydatkami związanymi z zagospodarowaniem terenu. Nie wszystko musisz mieć od razu - niektóre elementy możesz zbudować rok lub kilka lat po zakończeniu prac.

Może warto założyć od razu ładny trawnik i uwzględnić ten koszt w budżecie, aby powiększyć kwotę kredytu. Zastanów się, czy chcesz od razu mieć kostkę brukową, czy na razie zadowolisz się tymczasowym rozwiązaniem.

Jeśli musisz podnieść teren, uwzględnij to w kosztorysie. Wzięcie nieco większego kredytu może dać Ci fundusze na ogród, trawnik, kostkę i narzędzia. Pamiętaj, że dobrze zaplanowany budżet to klucz do sukcesu w budowie domu.

<!-- ## Podsumowanie kosztorysu -->

## Resources

- https://blog.poradnik.budowlany.com/dodatki
- [Artykuł autora: Co byś zmienił budując jeszcze raz](https://blog.poradnik-budowlany.com/co-bys-zmienil-budujac-jeszcze-raz/)
- [Cykl artykułów "Budowa domu krok po kroku"](https://blog.poradnik-budowlany.com/budowa-domu-krok-po-kroku/)

<!--




Podsumowanie kosztorysu

Znajomość budżetu pozwoliła mi na rozsądne zaplanowanie wydatków, a to, że przygotowania do budowy zacząłem dość wcześnie, pozwoliło mi na spokojne negocjacje i szukanie materiałów w dobrych cenach.

Dzięki kosztorysowi nie zdecydowałem się m.in. na drogie drzwi wewnętrzne, które wcześniej planowałem założyć.

gdybym budował bez planu, decyzje podejmował z dnia na dzień, a materiałów szukał na ostatnią chwilę, to zapłaciłbym za całą budowę o kilkadziesiąt tysięcy więcej, niż ostatecznie wydałem. Przypominam, że budowałem dom w 2010 roku, więc przy obecnych cenach przepłaciłbym zapewne o ponad 100 000 zł.

Oczywiście nie udało mi się całkowicie uniknąć błędów.

Na szczęście dzięki temu, że uczciwie podszedłem do kosztorysu i zawyżałem wszystkie pozycje, nadal spokojnie mieściłem się w budżecie.

Jeżeli więc masz już porządny i dokładny kosztorys, to teraz odpocznij i… wróć do niego za dwa tygodnie.

przeczytaj go dokładnie jeszcze raz i wprowadź niezbędne poprawki.

Jeżeli masz pewność, że kosztorys jest zrobiony rzetelnie, to czas na podsumowanie. Czy finalna suma jest do zaakceptowania?

Jeżeli jednak okazało się, że według kosztorysu budowa domu znacznie przekracza twój budżet, to masz jeszcze kilka wyjść.

Możesz wykończyć wnętrza za pomocą tańszych materiałów

możesz jeden czy dwa pokoje wykończyć kilka miesięcy po wprowadzce; możesz otynkować budynek w dalszych latach.

Możesz też powiększyć swój budżet, sięgając po oszczędności, zmieniając wysokość kredytu lub decydując się na znaczne wydłużenie czasu budowy. Najważniejsze jest to, by dokonać zmian świadomie, wiedząc, na co się godzisz.

zmień projekt. Naprawdę lepiej zrezygnować z zakupionego już projektu, zmniejszyć swoje oczekiwania i zacząć od nowa, niż rozpocząć budowę i utknąć w połowie.

Nie ma czegoś takiego jak średni koszt wykończenia domu. Można się bardzo rozczarować, decydując się na budowę, której wykończenie przekracza budżet.

Możesz użyć mojego arkusza kalkulacyjnego, który powinien ułatwić ci pracę. Link do arkusza oraz filmu instruktażowego znajdziesz w materiałach dodatkowych.

czym będziesz ogrzewać dom. Źródło ogrzewania domu i podgrzania wody użytkowej może stanowić dużą część budżetu. Co z wentylacją? Czy chcesz mieć wentylację grawitacyjną, hybrydową czy mechaniczną? Zamierzasz wprowadzić jakieś dodatkowe rozwiązania takie jak panele fotowoltaiczne? To są decyzje, od których niestety nie uciekniesz.

odlicz to, co wyszło, od założonego budżetu. Dzięki temu ustalisz koszt doprowadzenia budowy domu do stanu deweloperskiego.

Zwiększ tę kwotę o ١٠ proc. na wypadek wzrostu cen materiałów czy robocizny, nieoczekiwanych zdarzeń podczas budowy(np. złe warunki gruntowe) i innych nieprzewidzianych wydatków. Zapisz tę kwotę.

Gdy przekroczyłeś budżet o ponad 100 000 zł, to możesz zwiększyć budżet lub przyjąć, że być może wprowadzisz się do nie w pełni wykończonego domu.

oszczędności najłatwiej osiągnąć, zmniejszając oczekiwania.

Upewnij się, że twoja lista zawiera wyłącznie to, czego naprawdę potrzebujesz.

### Jak wybrać dobrego projektanta?

Jak wybrać dobrego projektanta?

Aby powstał projekt budowlany, potrzebna jest współpraca architekta (odpowiedzialnego za bryłę i funkcjonalność budynku), konstruktora (odpowiedzialnego za obliczenia i dobranie odpowiednich materiałów) oraz instalatorów.

Zapytaj o zawartość projektu budowlanego. Czy zawiera projekt wykonawczy, projekt instalacji elektrycznej i sanitarnej, projekt zjazdu na drogę publiczną lub projekty przyłączy? Więcej na temat zawartości projektu budowlanego przeczytasz na blogu.

Co otrzymasz w cenie usługi, a co jest płatne dodatkowo? Mogą to być np.: wykaz materiałów budowlanych(bardzo pomocne!), kosztorys inwestorski, załatwienie wszystkich formalności w urzędach, nadzór autorski, wizualizacje(jeżeli tak–jakie?), projekt ogrzewania podłogowego, projekt wentylacji mechanicznej itd.

Wielu inwestorów szuka pewnych rozwiązań na własną rękę. Widać to na każdym forum budowlanym–pytania o to, jaką dać grubość izolacji i jaki wybrać materiał budowlany, są na porządku dziennym. Tymczasem jedyną osobą uprawnioną do podejmowania decyzji o zmianach w projekcie jest projektant, więc te pytania świadczą o niedopracowanym projekcie budowlanym lub o braku zaufania do projektanta. Im lepszy projekt, tym mniej pytań wykonawców i twoich wątpliwości. Dobry projektant oszczędzi ci setki godzin pracy!

Nawet gdy chcesz dokonać drobnych zmian(np. przesunąć okno), zgłoś to projektantowi. Czasami wystarczy e-mail, projektant odpisze, że zmiana jest nieistotna i nie trzeba nigdzie tego zgłaszać–ale będziesz to mieć na piśmie. Oprócz tego, że projektant bierze na siebie ryzyko związane ze zmianą, może ci zwrócić uwagę na korzyści i wady rozwiązania, z którego chcesz skorzystać.

koniecznie skonsultuj otrzymany projekt z kierownikiem budowy.

### Jak wybrać kierownika budowy?

Jak wybrać kierownika budowy?

Kierownik budowy powinien być twoim partnerem w podróży, jaką jest budowa domu. To dzięki niemu będziesz rozwiązywał sytuacje konfliktowe, dzięki niemu unikniesz wielu nieprzyjemnych sytuacji, to on wyłapie ewentualne błędy, których poprawa po wybudowaniu domu byłaby niemożliwa lub kosztowna. Jeżeli nie masz odpowiedniej wiedzy technicznej, to potrzebujesz kogoś, kto będzie często bywał na budowie, kto będzie obecny przy wszelkich pracach mających wpływ na bezpieczeństwo konstrukcji, z kim będziesz mógł zwyczajnie porozmawiać. To dzięki kierownikowi budowy zaoszczędzisz sporo nerwów, a może i pieniędzy.

warto poświęcić nawet bardzo dużo czasu na znalezienie kogoś wartościowego. W tym wypadku nie patrz wyłącznie na cenę. Funkcja kierownika budowy jest najbardziej odpowiedzialną funkcją w procesie budowlanym.

Jak wybrać rzetelnego kierownika?

Dobry kierownik zada pytania dotyczące budowy domu.

Zapyta, dlaczego zdecydowałeś się na takie, a nie inne rozwiązania, być może przy okazji coś podpowie.

Powinien poprosić o projekt do wglądu,

Byłoby świetnie, gdyby wziął projekt do domu na kilka dni i spokojnie go przeanalizował.

Zapytaj, w jaki sposób współpracuje z projektantami i czy miał do czynienia z jakimś niefrasobliwym projektantem lub błędnym projektem.

Zapytaj także o współpracę z wykonawcami.

Poproś o numery telefonów do inwestorów, którym prowadził budowę.

Zapytaj ich, jak wyglądała współpraca między kierownikiem a projektantem oraz kierownikiem i wykonawcami, jak często kierownik pojawiał się na budowie i jak reagował na niesolidnych wykonawców

Zapytaj go o jego obowiązki. Według przepisów kierownik budowy odpowiada m.in. za zapewnienie tablicy informacyjnej i geodezyjne wytyczenie domu. W praktyce różnie to bywa.

Upewnij się, czy należy do Izby Inżynierów Budownictwa. To obowiązek,

Zapytaj o zakres usług. Jak często ma przyjeżdżać na budowę? Czym ma się zajmować–tylko odbieraniem kolejnych etapów czy także rozmowami z wykonawcami? Niektórzy pomagają przy wyborze wykonawców, w konstruowaniu umów i zajmują się organizacją budowy.

ustal z kierownikiem stałą kwotę za prowadzenie budowy.

W przypadku wątpliwości dotyczących wykonanej przez daną ekipę pracy będzie ci szkoda pieniędzy i nie poprosisz kierownika o pomoc… co może mieć fatalne skutki.

Potrzebujesz osoby niezależnej, która będzie po twojej stronie i zwróci uwagę na ewentualne błędy w projekcie.

Nie decyduj się także na kierownika budowy poleconego przez wykonawcę. Trudno w takiej sytuacji o bezstronność kierownika.

Nie potrzebujesz inspektora nadzoru, jeżeli masz dobrego projektanta i dobrego kierownika budowy, który jest po twojej stronie.

### Wybieramy wykonawcę

Wybieramy wykonawcę

Wybór odpowiedniego wykonawcy jest najważniejszą decyzją spośród tych, które podejmiesz podczas budowy domu.

najczęściej wykonawcę wybiera się z powodu niskiej ceny lub dostępnych terminów. To duży błąd.

Czasami przykre sytuacje nie wynikają z czyjejś złej woli–wystarczy jakieś niedomówienie, brak konkretów czy zwykłe niedopatrzenie. Pewne jest jedno: im więcej czasu poświęcisz na odpowiednie przygotowania, tym większa szansa, że unikniesz wielu niemiłych niespodzianek.

Oczywiście każdy może popełnić błąd, ale profesjonalistom zdarzają się one rzadko i zwykle są to drobne niedoróbki czy łatwe do naprawienia pomyłki, a nie poważne błędy wynikające z bezmyślności.

W marcu 2019 roku w Gródku w gminie Grybów podczas wylewania betonu zawalił się strop budynku.

inwestorzy przyjmują, że ktoś, kto pracuje w danej branży, ma odpowiednie doświadczenie i sprzęt pozwalające mu wykonywać swoją pracę.

Takie założenie powoduje, że wykonawca jeszcze przed rozpoczęciem robót zostaje obdarzony zaufaniem, na które jeszcze nie zasłużył.

wykonawca ma najpierw udowodnić, że zasłużył na twoje zaufanie!

Przy prostszych pracach spytaj wprost, w jaki sposób je wykonuje.

Jeżeli fachowiec na twoje pytanie odpowie zdawkowo: Jak pracuję? No proste, biorę wałek i jadę, i nic nie powie np. o przygotowaniu ściany czy gruntowaniu, to zakończ rozmowę i poszukaj kogoś innego.

Fachowiec ma wiedzieć, co robi, traktować cię z szacunkiem i spokojnie wytłumaczyć czynności, które będzie wykonywał.

Wszystkie wypowiedzi typu: Będzie pan zadowolony! Niech się pan/pani nie martwi, będzie dobrze! Od 10 lat to robimy i nie było żadnych problemów albo A co jest trudnego w pomalowaniu mieszkania? powinny cię zaalarmować.

Jeżeli wykonawca będzie miał do ciebie żal, że jesteś dociekliwy i że mu nie ufasz, nie pozwól, by wzbudziło to w tobie poczucie winy.

płacisz za wykonaną pracę i to wykonawca ma cię przekonać, że zasłużył na twoje zaufanie, a nie odwrotnie.

Poproś o referencje.

Czasami wystarczy kontakt telefoniczny z dwoma zadowolonymi klientami i w ciągu kilku minut uzyskasz cenne informacje o poprzednich pracach swojego wykonawcy i o tym, w jaki sposób przebiegała współpraca.

Jeżeli wykonawca jest w porządku, to nie będzie mu w niczym przeszkadzało, jeśli jego nowy klient skontaktuje się z poprzednimi.

Uważaj także na RODO.

stało się świetną wymówką dla nierzetelnych wykonawców, którzy nie mogą pochwalić się żadną udaną współpracą.

zadzwoń do tych osób. Postaraj się wypytać o wszystko szczegółowo. Kiedy prace były wykonywane? Czy współpraca przebiegała bez zarzutów? Czy nie było opóźnień? Czy wykonawca trzymał porządek? Czy są jakieś zastrzeżenia dotyczące wykonanej pracy?

Nie pytaj, czy wszystko było OK(pytanie niekonkretne, nienaprowadzające), bo dostaniesz równie ogólnikową i mało przydatną pozytywną odpowiedź.

informacje są bardzo cenne. Nie tylko ktoś polecił wykonawcę, ale wiesz też, na co zwracać uwagę podczas współpracy.

staraj się uzyskać informację o tym, jaki błąd popełnił wykonawca i jak się do niego odniósł. Pomylić się albo czegoś nie dopatrzyć może każdy, ale nie każdy do błędu się przyzna i swój błąd naprawi.

Jeżeli szukasz wykonawcy drogich prac(np. stanu surowego), to podczas rozmowy zapytaj też o to, z kim(z jaką firmą) klient podpisał umowę. Najlepiej by było, gdyby odszukał umowę i przeczytał dane, które na niej figurują. Wykonawca mógł zamknąć poprzednią firmę i otworzyć nową.

Obejrzyj jego prace.

Upewnij się, że jakość jego pracy będzie dla ciebie zadowalająca.

gdy szukasz ekipy do wykonania stanu surowego lub położenia dachu?

Najlepiej skontaktować się z kierownikiem budowy. Warto mu zapłacić, aby sprawdził jakość prac, bo ten wydatek szybko się zwróci.

Sprawdź go w Internecie.

Jeżeli firma powstała niedawno, może to świadczyć o tym, że poprzednia nie cieszyła się renomą. Osoby, które zakładają kolejne firmy, często z wygody używają tego samego adresu e-mailowego.

Wpisz też sam numer telefonu–bez spacji i myślników(123456789), spróbuj też w innym formacie, np. 123-456-789.

Czasami informacje o danym wykonawcy znajdziesz dopiero na dalszych stronach wyników wyszukiwania.

serwisy, które pozwalają umieszczać negatywne komentarze, usuwają je na prośbę danej firmy

inwestorzy na żądanie wykonawców usuwają negatywne informacje, bo boją się pozwu o zniesławienie.

Zawsze dokładnie sprawdzaj wykonawcę, nawet jeżeli ktoś ci go polecił.

Natomiast jeżeli nie znajdziesz w sieci absolutnie niczego o kandydacie na współpracownika, nie musi to być powód do niepokoju–ludzie chętniej dzielą się w sieci negatywnymi opiniami niż pozytywnymi.

http://www.stat.gov.pl/regon/–wpisz NIP, REGON lub KRS firmy i zobacz, czy w ogóle istnieje, sprawdź dane i zwróć uwagę na datę rozpoczęcia działalności.

Jeżeli firma została otworzona niedawno, a jednak jej właściciel przekazał ci namiary na zadowolonych klientów, to zalecam ostrożność–prawdopodobnie klienci korzystali z usług innej firmy o podobnej nazwie(np. zapisanej na innego członka rodziny);

https://ekrs.ms.gov.pl/–na tej stronie odnajdziesz informacje m.in. na temat spółek z o.o. Użyj wyszukiwarki KRS i zwróć uwagę na to, kto reprezentuje firmę. To będzie szczególnie ważne podczas podpisywania umowy!

Jeżeli podpiszesz umowę z osobą, która nie jest upoważniona do reprezentowania firmy, to umowa będzie nieważna. Zobacz także, czy firma nie została wykreślona z rejestru. Najlepiej sprawdzić to w obu wyszukiwarkach.

https://www.podatki.gov.pl/wykaz-podatnikow-vat-wyszukiwarka/–to wykaz zarejestrowanych płatników VAT, niezarejestrowanych oraz wykreślonych i przywróconych do rejestru VAT. Sprawdź firmę, upewnij się, że jest czynnym płatnikiem VAT, i sprawdź numer rachunku bankowego. To także przyda się podczas podpisywania umowy.

nie decyduj się na kogoś innego tylko dlatego, że jest tańszy.

nie stać cię na to.

Niektórzy uważają, że niska cena oznacza niską jakość. To nieprawda.

Jeżeli sprawdziłeś wykonawcę według moich wskazówek i w dodatku zaoferował on korzystną cenę, to tylko trzeba się z tego cieszyć.

spróbuj z nim jeszcze porozmawiać i ponegocjować

Jeżeli jednak negocjacje się nie powiodą, szukaj dalej. Nie angażuj do pracy kogoś, kto cię nie przekonał.

uważaj na wykonawców, którzy są dobrzy, mają dobre referencje i bardzo niskie ceny. Bądź ostrożny–może być w tym jakiś haczyk.

Dobrze jest zacząć poszukiwania wykonawców od sąsiadów. Zobacz, które domy są stosunkowo nowe, porozmawiaj z ich właścicielami, spytaj, kto u nich wykonywał prace. Jeżeli byli zadowoleni, to z przyjemnością ci pomogą.

rada dla osób, które postanowiły podjąć współpracę z generalnym wykonawcą: pojedź do siedziby firmy albo tam, gdzie firma akurat wykonuje jakieś prace. Porozmawiaj z pracownikami, spytaj ich, od jak dawna pracują w firmie.

Jeżeli jednak dowiesz się od pracowników, że współpracują z tą firmą dopiero od kilku tygodni lub miesięcy, to uciekaj.

rotacja nie oznacza niczego dobrego.

Dobra firma powinna mieć sprawdzonych, najlepiej długoletnich pracowników, a i sami pracownicy powinni się przychylnie wypowiadać o właścicielu firmy.

nie spiesz się. Nie warto.

Jeżeli chcesz ruszyć z pracami jak najszybciej, to będziesz zmuszony skorzystać z usług wykonawców, którzy akurat w tym czasie nie mają klientów, a skoro nie mają klientów, to prawdopodobnie nie są tak dobrzy, jak mówią.

### Negocjacje

Negocjacje

Szanuj swoje pieniądze i negocjuj nawet przy niewielkich pracach–niech ci to wejdzie w krew. Negocjuj także podczas zakupu materiałów.

Jak negocjować?

nie musisz umieć negocjować, aby uzyskać dobrą cenę. Wystarczy nigdy nie zgadzać się na pierwszą ofertę i nigdy nie rozmawiać tylko z jednym wykonawcą. Zanim powiesz „tak”, powiedz „nie”!

Zawsze rozmawiaj z co najmniej trzema, a w przypadku droższych prac z co najmniej pięcioma wykonawcami. Jeżeli szukasz generalnego wykonawcy, skontaktuj się nawet z kilkunastoma firmami. Różnice w cenach są znaczne, jedna oferta może być nawet trzykrotnie(!) droższa od drugiej.

Każdej propozycji trzeba się dokładnie przyjrzeć. Czy zawierają te same informacje i są porównywalne? Czy w cenie jest wejście do domu i taras? Czy wykonawca odpowiednio zabezpieczy fundamenty? Czy podczas budowy będą użyte te same materiały? Czy w cenie jest źródło ogrzewania i podgrzania wody użytkowej? Porównanie ofert jest bardzo trudne, najlepiej zaangażować kogoś do pomocy.

Rozbieżności w cenach są wręcz nieprawdopodobne.

Na przykład w ofercie znajdowała się pozycja „prace ziemne” za ok. 12 000 zł. „Prace ziemne” oznaczają oczyszczenie placu budowy(zdjęcie warstwy humusu) oraz zrobienie wykopów pod fundamenty. W tym wypadku oznaczało to dzień lub dwa pracy koparki. Godzina pracy koparki kosztuje ok. 100 zł, więc inwestor mógłby zaoszczędzić tylko na jednym etapie prawie 10 000 zł!

Warto dzwonić, pytać, zbierać oferty. Warto umieszczać ogłoszenia na różnych portalach. Warto pytać sąsiadów i znajomych o kontakt do ekip. Warto też przejechać się po składach budowlanych–często firmy zostawiają tam swoje wizytówki. Nie musisz umieć negocjować, aby uzyskać atrakcyjną ofertę.

To samo dotyczy zakupu materiałów. Odwiedź kilka składów budowlanych, niech przygotują dla ciebie oferty. Następnie z najlepszą ofertą przejedź się po pozostałych składach i spytaj, czy są w stanie dać lepszą cenę. Tylko tyle.

jeżeli raz machniesz ręką na kilkaset złotych, to za kilka tygodni machniesz znowu przy innej okazji… i znowu... I dopiero po jakimś czasie zaczniesz się zastanawiać, dlaczego masz mniej pieniędzy, niżbyś chciał.

Pamiętaj, że oferta, którą masz w ręku, jest tylko propozycją i wszystko można jeszcze omówić. Uczciwie porozmawiaj. Przedstaw oferty innych wykonawców i powiedz, że co prawda pod względem ceny są bardziej atrakcyjne, ale to właśnie oferta firmy, z którą rozmawiasz, bardziej cię przekonuje.

rozmawiałeś z klientem wykonawcy, który bardzo go zachwalał,

widziałeś efekty jego pracy i zależy ci na tak wysokiej jakości?

Zaproponuj konkretną kwotę za wykonanie usługi. Nie pytaj: No dobra, to o ile możecie zejść? albo A gdzie rabat?, albo A da radę taniej?

Przed rozmową zastanów się, jaka cena ci odpowiada, zorientuj się, jakie są ceny rynkowe, i upewnij się, że twoja oferta jest sensowna. Nie ulegaj magii liczb.

wykonawcy często podwyższają cenę, żeby mieć zapas na obniżkę. Podanie ceny z jakąś końcówką jest najłatwiejszym sposobem na to, by i tak zarobić z górką, gdyż inwestorzy zwykle chcą tę końcówkę urwać

Myśl inaczej: zastanów się, ile chcesz zapłacić za daną usługę, i zaproponuj tę kwotę wykonawcy, ale obniżoną o kilka procent. Wróćmy do przykładu: wykonawca proponuje 4200 zł, ty chcesz zapłacić maksymalnie 3800 zł, ale proponujesz nieco mniej–3500 zł. Dzięki temu jest szansa, że spotkacie się gdzieś w połowie, w granicach 3800–3900 zł.

Jeżeli od razu zaproponujesz kwotę, którą chcesz uzyskać, to wykonawca zapewne złoży drugą ofertę(np. 4000 zł) i wtedy uzyskanie dobrej ceny będzie trudniejsze.

Zaproponuj coś w zamian. Zgódź się na wydłużenie terminu wykonania prac w zamian za mały rabat. Może się okazać, że takie rozwiązanie będzie bardzo odpowiadało wykonawcy, bo obsłuży wówczas dwóch klientów,

Ja uzyskałem świetną cenę za położenie gładzi, ponieważ wykonawca w rozliczeniu wziął… mój stary samochód. Pozbyłem się przy tym problemu, bo od dłuższego czasu nie mogłem auta sprzedać. :)

Spróbuj zwiększyć zakres robót–łatwiej negocjować, używając jako karty przetargowej dodatkowej pracy, a nie ceny.

Od generalnego wykonawcy wytarguj budowę tarasu lub podjazdu do domu. Oznacza to, że czasami trzeba sztucznie ograniczyć zakres prac, aby je potem „nieoczekiwanie” rozszerzyć.

Łatwiej negocjować, opierając się na całkowitej kwocie do zapłaty. Prędzej uzyskasz cenę o 500 zł niższą za całą pracę niż o 2 zł za metr kwadratowy. Jeżeli wykonawca podał ci rozliczenie za jednostkę, policz całkowitą cenę i dopiero od niej zacznij negocjacje.

Możesz też lekko „naciągnąć” rzeczywistość.

Jeżeli wybrałeś wstępnie dwie firmy o podobnym doświadczeniu, które złożyły zbliżone propozycje, to przekaż im obu, że doceniasz ich wkład w przygotowanie oferty i z chęcią skorzystasz z ich usług, ale otrzymałeś nieco lepszą cenę(podaj jaką!) od drugiej firmy i dlatego to z nią nawiążesz współpracę.

Ważne jest, aby wykonawca nie poczuł, że mówisz to tylko po to, aby uzyskać lepszą cenę, nie naciskaj więc, a jedynie przekaż mu informację. Jeżeli trafiłeś na rozważną osobę, to sama zaproponuje lepsze warunki współpracy. Istotne jest, aby podana przez ciebie cena mieściła się w granicach rozsądku.

jeżeli ani jedna, ani druga firma nie zaproponuje ci obniżenia wynagrodzenia, to nic się nie stało. Możesz następnego dnia skontaktować się z wybranym wykonawcą i powiedzieć, że po przemyśleniu sprawy jednak decydujesz się na skorzystanie z oferty.

Bądź gotowy na rezygnację z danego wykonawcy. Zwykłe zdanie: Przykro mi, ale cena, którą pan oferuje, przekracza mój budżet, więc skorzystam z oferty konkurencji może przekonać do obniżenia wyceny, bo wykonawca poczuje, że ucieka mu klient. Ważne jest jednak, żebyś rzeczywiście był gotowy na zakończenie rozmów, inaczej nie będziesz przekonujący.

Do negocjacji przygotuj się merytorycznie i przygotuj się na to, że rozmowy mogą zakończyć się porażką.

Co, nie stać pana? Nie podoba się, to nie! itp. Od razu się zorientujesz, czy rozmawiasz z kimś rozsądnym i na poziomie, czy wręcz przeciwnie. Jeżeli poczujesz, że druga strona zachowuje się w sposób, który ci nie odpowiada, to przerwij negocjacje.

Szanuj swojego rozmówcę, dowiedz się, jakie są jego oczekiwania, jakie ma wymogi co do warunków pracy.

### Umowy

Umowy

ZAWSZE podpisuj umowy z wykonawcami! Nie ma ważniejszej rzeczy, którą można zrobić, by chronić swoje interesy i ustrzec się przed stratą pieniędzy.

Jej brak powoduje, że wykonawca nie ma względem ciebie żadnych zobowiązań.

dyktuje warunki, a ty jesteś na jego łasce.

Może nie rozpocząć roboty w terminie, może cię tygodniami ignorować i zwodzić.

Umowa musi być na piśmie! Brak pisemnej umowy to działanie na własną szkodę. Brak umowy oznacza, że nie udowodnisz swoich racji, a wykonawca będzie mógł ci wmówić wszystko, włącznie z wysokością jego wynagrodzenia.

brak umowy jest proszeniem się o kłopoty. Brak umowy świadczy o tym, że niewystarczająco dobrze dbasz o swoje bezpieczeństwo.

Napisanie umowy trwa niewiele czasu, do tego nic cię nie kosztuje,

Zdarzają się wykonawcy proponujący wykonanie usług bez rachunku, chcący zapłaty „do ręki”. Wręcz ostrzegają, że w wypadku podpisania umowy cena wzrośnie o VAT i podatek dochodowy.

sama taka propozycja świadczy o nieuczciwości.

Niektórzy inwestorzy próbują obejść „problem” ponoszenia dodatkowych kosztów związanych z doliczeniem kwoty podatku, umawiając się z wykonawcami, że nie poproszą o żadne faktury ani rachunki, bo nie są im potrzebne, a podpisana umowa zostanie komisyjnie zniszczona po rozliczeniu prac. To nie jest bezpieczne!

umowa zapewnia ci m.in. gwarancję na wykonane prace. Jeżeli wykonawca pracuje na czarno, bez żadnego potwierdzenia, a po wykonanej robocie nie otrzymasz rachunku, to możesz zapomnieć o gwarancjach.

Na blogu znajdziesz artykuł, w którym pokazuję, w jaki sposób forma prawna prowadzenia działalności oraz wysokość podatków wpływają na ostateczny koszt usługi.

nie warto współpracować z firmami, które stosują praktyki nieuczciwej konkurencji

Nie ryzykuj, bo w wypadku jakichkolwiek problemów nie udowodnisz, że zapłaciłeś za usługę więcej.

przekonałem ich, że leży to także w ich interesie.

sporo umów jest przekombinowanych, skomplikowanych i zawiera niejasne zdania. Dlatego wychodzę z założenia, że umowa powinna zawierać wszystkie istotne informacje, ale też powinna być jak najprostsza, użyte w niej słownictwo jasne, a cała treść przejrzysta.

Jeżeli jednak pomimo twoich argumentów wykonawca nadal nie chce podpisać umowy, to zakończ rozmowę i szukaj kogoś innego. Jeżeli wykonawca boi się podpisać umowę, to najprawdopodobniej obawia się ewentualnych reklamacji i sam nie jest przekonany do jakości swoich prac. To nie jest osoba godna zaufania.

### Co powinna zawierać dobra umowa?

Co powinna zawierać dobra umowa?

nikt nie napisze umowy tak dobrze jak ty. Znasz swoje oczekiwania i wiesz, czego potrzebujesz.

Powinna też zawierać co najmniej poniższe informacje: dane wykonawcy, wysokość ustalonego wynagrodzenia, zakres prac, termin rozpoczęcia i zakończenia prac, wysokość kar umownych, gwarancje. O tych wszystkich sprawach należy porozmawiać z wykonawcą. Umowa jest tylko zwieńczeniem waszych rozmów i ustaleń. Im więcej kwestii omówicie, tym łatwiejsze będzie napisanie umowy.

W przypadku trudnych lub kosztownych prac taką umowę powinien dodatkowo sprawdzić prawnik. To wydatek, który warto ponieść. Rola prawnika powinna być, moim zdaniem, ograniczona do weryfikacji, czy zapisy umowy są zgodne z prawem, czy są skuteczne i czy wystarczająco chronią twoje interesy.

generalni wykonawcy mają swoje wzory umów, które mogą zawierać niekorzystne dla ciebie zapisy. Zamiast w pocie czoła analizować umowę, lepiej to zlecić specjaliście.

Uważaj na szablony umów, które znajdziesz w Internecie.

Dane wykonawcy

Jeżeli jest to firma, należy podać jej pełną nazwę, adres siedziby oraz NIP.

Zawsze sprawdzaj, czy podane informacje są prawdziwe i nigdy nie wierz nikomu na słowo.

W przypadku osoby fizycznej do umowy wpisz jej imię, nazwisko, adres zameldowania i numer dowodu osobistego. Poproś o dowód osobisty w celu zweryfikowania danych.

Jeżeli ktoś będzie miał obawy, to uspokój go, mówiąc, że nie masz zamiaru skanować i kserować jego dokumentów, chcesz tylko sprawdzić poprawność danych z tymi, które są w umowie.

Jeżeli wykonawca mimo to odmówi, to się z nim pożegnaj–nie warto ryzykować.

Wysokość wynagrodzenia

Wynagrodzenie można ustalić według różnych kryteriów. Może być oparte na metrach kwadratowych, można uzgodnić stawkę dzienną lub godzinową, za punkt(w przypadku elektryków i hydraulików) i tak dalej.

Najwygodniej jednak ustalić całkowite wynagrodzenie za wykonaną pracę–tak zwane wynagrodzenie ryczałtowe.

Oznacza to, że wykonawca nie będzie mógł zażądać podwyższenia wynagrodzenia za prace objęte umową.

Wynagrodzenie ryczałtowe powinno uchronić cię przed dodatkowymi kosztami, a rozmowa z wykonawcą na ten temat pozwoli wyjaśnić wszystkie wątpliwości.

Jeżeli wykonawca zgadza się na ustalone warunki, to masz prawo wierzyć, że wie, czego się podejmuje, i że nie będziesz potem słuchać o krzywych ścianach(w przypadku tynkarzy), kiepskim podłożu(malarzy) czy innych nieoczekiwanych zdarzeniach.

Wpisanie całkowitej kwoty pozwala uniknąć niepotrzebnych sporów na późniejszym etapie budowy. Przypuśćmy, że ustaliłeś z glazurnikiem cenę nie za wykonanie całego tarasu, ale za położenie metra kwadratowego płytek. W tym wypadku glazurnik miałby rację, mówiąc, że ustalone wynagrodzenie dotyczy wyłącznie położenia płytek, a nie innych prac.

byłbyś narażony na nieoczekiwane wydatki. Zapewne nawet nie szukałbyś innego wykonawcy do poprawienia tarasu i zgodziłbyś się na cenę podaną przez glazurnika. I prawdopodobnie byś przepłacił.

zalecam ustalanie całkowitej kwoty za wszystkie prace, za które się da.

Chodzi też o tak prozaiczną sprawę jak sposób liczenia metrów. Na przykład niektóre firmy wykonujące tynki zewnętrzne do powierzchni elewacji wliczają także okna i bramę garażową. Inni pomijają otwory większe niż 4 m2. Niektórzy mierzą elewację przed wykonaniem ocieplenia, a inni po(powierzchnia z ociepleniem jest większa).

Jeżeli ustalenie całkowitej kwoty nie jest możliwe lub dany rodzaj prac będzie przeprowadzany w wielu etapach, należy każdy etap dokładnie opisać, by nie pozostawić miejsca na wątpliwości.

podpisując umowę z elektrykiem, jeszcze nie wiedziałem, ilu punktów elektrycznych będę potrzebował, i dlatego nie mogłem wpisać całkowitej kwoty za realizację zadania. W umowie napisałem więc, że koszt wykonania jednego punktu elektrycznego wynosi 25 zł, a jest on rozumiany jako: gniazdo elektryczne, wypust oświetleniowy wraz z włącznikiem(wypust oświetleniowy wraz z włącznikiem schodowym liczony jest jako 1,5 punktu) i punkt teleinfomatyczny(telewizja, sprzęt audio, Internet). Dodatkowo ustaliłem cenę montażu rozdzielni: 12 zł za każdy użyty moduł.

należy w umowie uściślić, czy podane wynagrodzenie jest kwotą netto czy brutto. Nie zawsze jest to oczywiste.

Przy wieloetapowych pracach polecam podzielenie wynagrodzenia na kilka części.

Budowę mojego domu podzieliłem na cztery naturalne etapy: budowa fundamentów, budowa ścian nośnych, budowa więźby, budowa ścian działowych.

Określiłem wynagrodzenie za wykonanie każdej części. Ustaliłem z wykonawcą terminy zakończenia każdego etapu, określiłem przedział czasu na sprawdzenie prac przeze mnie i kierownika budowy oraz terminy płatności. Teraz najważniejsze: obniżyłem pierwszą wypłatę za każdy etap o 10 proc. Wykonawca miał dostać brakujące 10 proc. dopiero po zakończeniu całości i zweryfikowaniu jakości prac. Dlaczego tak? Ponieważ nie chciałem, aby wykonawca po wykonaniu np. fundamentów i pobraniu wynagrodzenia po prostu… uciekł.

Obniżenie wypłaty o 10 proc. gwarantowało, że wykonawca zostanie na budowie. Bardzo przydatne zabezpieczenie.

Zakres prac

im bardziej szczegółowo opiszesz zadania wykonawcy, tym lepiej.

Zadbaj o to, aby między tobą a wykonawcą zostało jak najmniej nieustalonych kwestii, zapisów umożliwiających różniące się interpretacje, i wpisuj do umowy także oczywiste rzeczy:

Glazurnik kładzie kafelki? Napisz, w którym pomieszczeniu i do jakiej wysokości, lub dołącz do umowy rysunek, nawet odręczny.

Ogrzewanie podłogowe ma być tylko w kuchni i łazienkach? Wpisz to.

Malarz ma pomalować na biało wszystkie pomieszczenia oprócz kuchni, która będzie pomalowana na żółto? Wpisz to.

Podpisujesz umowę z dekarzem? Upewnij się, że zakres prac uwzględnia wykonanie orynnowania i montaż okien połaciowych, o ile tak zostało to między wami ustalone.

Ustalenie zakresu prac jest szczególnie ważne przy podpisywaniu umowy z generalnym wykonawcą lub ekipą na wykonanie stanu surowego lub stanu deweloperskiego, ponieważ łatwo tutaj o nieporozumienia.

Stan surowy otwarty może oznaczać wykonanie fundamentów, ścian nośnych, działowych, stropu i dachu, ale równie dobrze wybudowanie domu bez ścian działowych. Wykonanie schodów wewnętrznych może wchodzić w zakres prac, ale nie musi.

Stan deweloperski także niewiele oznacza. W przepisach nie ma konkretnej definicji stanu deweloperskiego.

Możesz to rozumieć jako wybudowanie domu gotowego do wykończenia i zamieszkania, ale jeżeli nie zostanie to uszczegółowione w umowie, to firma może wybudować ci dom bez termoizolacji i tynku zewnętrznego. Podobnie jest z budową domu pod klucz.

nie posługuj się zwyczajowymi określeniami, które można różnie interpretować. Zakres prac powinien być opisany jednoznacznie. Aby uniknąć wątpliwości, zawsze dołączaj do umowy kopię projektu budowlanego, projektu instalacji lub inne dokumenty, które precyzują zakres prac.

Terminy realizacji i kary umowne

Ustal zarówno termin rozpoczęcia prac, jak i termin ich zakończenia oraz wysokość kar za przekroczenie tych terminów.

Przed napisaniem umowy pytam wykonawcę, kiedy może rozpocząć pracę i kiedy spodziewa się jej zakończenia. Jeżeli terminy mnie zadowalają, to informuję go, że wpiszemy te daty do umowy. Zaznaczam też, że jestem przygotowany na wystąpienie nieoczekiwanych zdarzeń, dlatego czas wykonania prac nieco wydłużymy(np. o tydzień). Uprzedzam zarazem, że jeżeli ten wydłużony termin nie zostanie zachowany, to wynagrodzenie zostanie obniżone, np. o 1 proc. za każdy dzień opóźnienia.

To działa, ponieważ to wykonawca ustala termin, a ja mu ten termin jeszcze wydłużam. Dzięki temu nie czuje się atakowany i widzi, że zależy mi na wykonaniu pracy i nie jestem nastawiony na ucięcie jak najwięcej z jego wynagrodzenia.

Warto przy takiej rozmowie potraktować kary umowne tak lekko, jak się da: Wiem, że pan zrobi to w terminie, wpiszemy nawet datę późniejszą, ale miałem już taką sytuację, że ktoś mi się z robotą opóźniał, więc wpiszemy jakieś kary dla świętego spokoju, w porządku?

Nie martw się o wykonawcę. Rozsądny wykonawca umie zadbać o swoje interesy.

nawet bez dodatkowych zapisów wykonawca jest chroniony.

Jeżeli jednak wykonawca zwleka z zakończeniem prac przez okoliczności, za które odpowiada, to wtedy można naliczyć kary umowne.

Wysokość kary umownej to kwestia waszych ustaleń. Nie ma tu właściwie ograniczeń poza tym, że kara nie może być większa od wartości świadczenia.

możesz wpisać w umowie dowolną kwotę, o ile ją dobrze uzasadnisz.

Jeżeli przez opóźnienie wykonawcy nie wprowadzisz się do nowego domu i przez to poniesiesz dodatkowe koszty, np. związane z wynajmem mieszkania, to śmiało możesz wpisać karę w wysokości kilku tysięcy złotych.

W razie sporu sąd będzie rozstrzygał te kwestie, ale jeżeli przez opóźnienie lub niesolidność wykonawcy poniosłeś realne straty, to wygraną masz praktycznie w kieszeni.

Sam fakt podpisania umowy daje bardzo dużo: wykonawca z jednej strony czuje pewną presję i wie, że w przypadku niesolidnego wykonania będzie musiał za to zapłacić, a z drugiej strony zazwyczaj nie zna się na prawie, nie chce chodzić po sądach i walczyć do upadłego.

Jaką karę przyjąć? Zbyt wysokiej nikt nie zaakceptuje, a zbyt niska nie będzie mobilizowała do terminowości.

Ustal także kary umowne za odstąpienie od umowy.

Zastrzeż, w jakich przypadkach będzie ci przysługiwać prawo do odstąpienia od umowy. Możesz nie chcieć czekać na wykonawcę, jeśli będzie się spóźniał powyżej określonej liczby dni.

Umowa powinna gwarantować także bezpieczeństwo wykonawcy, więc dodaj także „bacik” na siebie, np. odsetki za opóźnienie w płatnościach lub nieterminowe dokonywanie odbiorów. Umowa powinna być symetryczna i zapewniać bezpieczeństwo obu stronom.

jeżeli dopiero organizujesz budowę i spotykasz się z wykonawcami, z którymi zaczniesz współpracę np. za rok?

Podpiszcie wówczas umowę zawierającą terminy orientacyjne lub umowę z takim na przykład paragrafem: Dokładne terminy rozpoczęcia i zakończenia prac zostaną ustalone w terminie późniejszym. Bądź w kontakcie z wykonawcą i gdy uznacie, że można już ustalić dokładne terminy, spotkajcie się i uzupełnijcie umowę o stosowne daty.

Zaliczka i zadatek

Zaliczki i zadatki są bardzo przydatne. Jeżeli wykonawca otrzyma od ciebie pieniądze, to może być pewny, że jesteś zdecydowany na jego usługi, ty zaś możesz oczekiwać, że zarezerwuje sobie odpowiednie terminy i nie wystawi cię do wiatru. Tak to działa, jeżeli rozmawiasz z rzetelnymi i uczciwymi ludźmi.

nigdy nie dawaj żadnych pieniędzy bez podpisanej umowy i bez potwierdzenia zapłaty!

Nawet umowa lub potwierdzenie wzięcia zaliczki mogą nie uchronić cię przed kłopotami. Zapewne nie będzie ci się chciało iść do prawnika, a potem do sądu…

Jak w takim razie chronić się przed stratą pieniędzy? Rozwiązanie jest proste: staraj się nie dawać zaliczek. Nie masz żadnego interesu w tym, aby dawać jakiekolwiek pieniądze przed rozpoczęciem prac. Zaliczka jest dobra dla wykonawcy, ale ty nie masz z tego żadnej korzyści.

Zadbaj o interesy wykonawcy w inny sposób–w umowie możesz zawrzeć zapis, że strona odstępująca od umowy będzie zobowiązana do zapłaty drugiej stronie X złotych kary umownej. To zagwarantuje bezpieczeństwo obu stronom.

Są jednak sytuacje, w których nie unikniesz zapłacenia wykonawcy jakiejś kwoty.

Warto wówczas pomyśleć o zadatku. Jaka jest różnica między zaliczką a zadatkiem? Jeżeli wykonawca zrezygnuje z pracy, to będzie musiał ci oddać całą zaliczkę.

zadatek zabezpiecza cię lepiej–możesz żądać zwrotu w podwójnej wysokości.

Zadatek jest bardzo dobrym straszakiem, dzięki któremu wykonawca dwa razy pomyśli, czy opłaca mu się rezygnować z umowy.

Gwarancje i odpowiedzialność

Gwarancja na wykonaną pracę jest bardzo istotna. Jaki powinien być zakres gwarancji i czas jej obowiązywania?

okres gwarancji można wydłużyć i zależy to tylko od dobrej woli wykonawcy. Zawsze warto powalczyć o dodatkowy rok czy dwa.

Należy też zapisać w umowie, w jakim terminie wykonawca zobowiązuje się usunąć wady, na przykład: W okresie gwarancji Wykonawca zobowiązuje się do usunięcia wad na koszt własny w terminie 7 dni od dnia powiadomienia o ich ujawnieniu.

Niezależnie od umowy z wykonawcą na wykonane prace obowiązuje rękojmia, której warunki są określone w Kodeksie cywilnym(art. 556-576). Gwarancja i rękojmia są od siebie niezależne! Gwarancja może zapewnić lepsze warunki niż rękojmia i dlatego tak ważne są jej zapisy.

wykonawca powinien mieć ubezpieczenie od odpowiedzialności cywilnej. To, że wykonawca powie, że ma jakąś polisę, nie ma znaczenia. Oczekuj okazania jej kopii i sprawdź zakres ubezpieczenia. Ubezpieczenie na 20 000 zł to wielkie nic, jeżeli powierzysz wykonawcy prace o wielokrotnie większej wartości.

Pozostałe zapisy

wpisz do umowy o prace budowlane wszystkie wasze ustne ustalenia, na przykład: Kto zapewnia dostęp do mediów? Wykonawca zapewni agregat czy musisz załatwić prąd budowlany? Jakie dokumenty przekazałeś wykonawcy (projekt, badania gruntu itd.)? Kto zapewnia materiały niezbędne do wykonania prac? Kto odpowiada za materiał zostawiony na budowie?

Jeżeli wykonawca ma swój wzór umowy, to nie podpisuj jej, dopóki nie będziesz absolutnie pewny, że zawiera wszystkie niezbędne elementy.

dbasz o swoje interesy i podpiszesz umowę dopiero wtedy, kiedy będzie cię zadowalała.

Umowa na wybudowanie domu

Generalny wykonawca zwykle proponuje swój wzór umowy, która odpowiednio chroni jego interesy. Nic w tym złego, ale dopilnuj tego, aby chroniła i twoje, a zakres prac był tożsamy z projektem budowlanym!

Czytając kilkunastostronicową umowę, łatwo przegapić to, że nie ma informacji o orynnowaniu, boniowaniu lub montażu jakichś elementów. Łatwo nie zauważyć, że na ciebie spada obowiązek zapewnienia koparki lub kruszywa do zasypywania fundamentów.

Upewnij się, że umowa nie nakłada na ciebie żadnych kosztownych obowiązków, zadbaj o to, aby w umowie znalazł się zapis stanowiący, że prace zostaną wykonane zgodnie z projektem budowlanym, i dołącz do umowy kopię projektu. Zweryfikuj zapisy w umowie z projektantem i kierownikiem budowy.

powinien znaleźć się także zapis mówiący o tym, że wykonawca sprawdził przekazany mu projekt budowlany i nie ma do niego żadnych uwag.

zadbaj o to, aby wykonawca rzeczywiście ten projekt przeanalizował. Jeżeli nie będzie miał żadnych pytań do projektu, powinno cię to co najmniej zaniepokoić.

Przy współpracy z generalnym wykonawcą raczej nie unikniesz zapłaty zaliczki. Nie może być jednak za duża!

Rozsądna zaliczka powinna pozwolić wykonawcy kupić materiały budowlane i przygotować się do budowy, a nie poprawić jego płynność finansową. Zaliczkę płacisz po to, aby wykonawca był pewny, że z niego nie zrezygnujesz. Oczekiwanie zapłaty kilkudziesięciu tysięcy złotych w ciemno świadczy raczej o tym, że wykonawca pilnie potrzebuje pieniędzy.

Zwróć także baczną uwagę na to, po jakich etapach budowy płacisz wykonawcy i czy wysokość kwot jest uzasadniona.

uważaj na jeszcze jedną sztuczkę. Wykonawca może ci przedstawić niekorzystną umowę, w której na pierwszy rzut oka znajdziesz absurdalne zapisy. Porozmawiasz o nich z wykonawcą, ten, nieco się ociągając, usunie je, a ty będziesz z siebie zadowolony. Tymczasem w umowie mogły zostać inne niekorzystne zapisy, ale wykonawca nie będzie chciał ich usunąć, twierdząc, że już przecież poszedł na duże ustępstwa.

Nie ma znaczenia, na jakie ustępstwa poszedł wykonawca. Ważne jest to, aby umowa, którą podpiszesz, dbała o interesy obu stron. Każdą umowę można negocjować!

W umowie znajdzie się zapewne także informacja o tym, w jakim terminie musisz odebrać roboty częściowe. Dokumentami stwierdzającymi dokonanie odbioru są protokoły zdawczo-odbiorcze podpisane przez strony uczestniczące w odbiorze.

Zawsze przy odbiorze musi być twój kierownik budowy lub inspektor nadzoru budowlanego.

Zadbaj o to, aby terminy nie były za krótkie: cztery dni robocze wydają się OK, ale trzy dni kalendarzowe to krótki termin, jeżeli wykonawca o zakończeniu prac poinformuje cię w piątek.

Jeżeli chodzi o odbiór końcowy, to wykonawca powinien cię powiadomić o gotowości do końcowego zdania prac przynajmniej z siedmiodniowym wyprzedzeniem. Niech to będzie uwzględnione w umowie.

Jeżeli chodzi o gwarancję na dom, to warto powalczyć o każdy rok. Na przykład wykonawca może udzielić 30-letniej gwarancji na konstrukcję budynku oraz 5-letniej gwarancji na roboty wykończeniowe; termin będzie liczony od daty końcowego odbioru. Nie zgadzaj się na 3-letnią gwarancję–to stanowczo za mało.

Dodatkowe wskazówki

Nieprofesjonalni wykonawcy bardzo lubią narzekać. Kręcą nosem na poprzedników

na złą jakość podłoża, na kiepskie materiały, na warunki i tak dalej,

Część osób robi to, aby w ten sposób osłonić się przed ewentualnymi uwagami klienta.

Zwykle wykonawca krytykuje, co się da, ale jednocześnie uspokaja inwestora, że wszystko będzie w porządku. Jeżeli praca jednak nie zostanie wykonana właściwie, to wykonawca powie: Mówiłem panu, że to i to, i to jest nie tak–ale to nie moja wina i lepiej nie będzie!

Oczywiście podczas takiej rozmowy stoisz na wygranej pozycji–wykonawca podjął się wykonania pracy i praca ma zostać wykonana prawidłowo. Warto tę kwestię poruszyć, aby uniknąć niepotrzebnych konfrontacji.

Dlatego w umowie powinniście zapisać, że wykonawca zapoznał się ze stanem budowy i nie wnosi żadnych uwag. Jeśli zacznie zrzucać winę na poprzedników, utniesz rozmowę i przypomnisz, że warunki pracy były mu znane wcześniej.

Warto zobowiązać wykonawcę do tego, żeby zostawił porządek po wykonanej pracy.

nie chcesz tego sprzątać.

jeżeli nie będziesz utrzymywać porządku na bieżąco, to pod koniec budowy uzbiera się tyle śmieci, że będzie konieczne zamówienie kontenera. Nie płać wykonawcy, dopóki nie posprząta po sobie!

Porządek wpisz do umowy, aby łatwiej było go wyegzekwować. A podczas prac udostępnij dużo(naprawdę dużo) worków na śmieci.

Dopilnuj, aby umowę podpisały wszystkie osoby reprezentujące wykonawcę.

Zazwyczaj podpisujesz umowę z właścicielem firmy, jednak w wypadku generalnego wykonawcy być może będziesz rozmawiać z jego przedstawicielem. Czy może reprezentować spółkę? Pamiętasz, jak sprawdzałeś wykonawcę w Internecie? Sprawdź jeszcze raz dane spółki w wyszukiwarce KRS(https://ekrs.ms.gov.pl/) i pobierz odpis pełny. Sprawdź też, czy podane ci konto bankowe zgadza się z rachunkiem, który znalazłeś w wyszukiwarce płatników VAT.

Jeżeli już po podpisaniu umowy zmienią się warunki współpracy(np. termin rozpoczęcia prac), to także oczywiście trzeba mieć to na piśmie. Wystarczy spisać aneks do umowy, w którym odniesiesz się do konkretnego paragrafu w umowie oraz wpiszesz jego nowe brzmienie. Aneks oczywiście musi zostać podpisany przez obie strony.

to, co nie jest zatwierdzone, wydrukowane i podpisane, nie ma żadnego znaczenia, a porządna szczegółowa umowa jest dobra zarówno dla wykonawcy, jak i inwestora.

### Materiały budowlane, instalacyjne i wykończeniowe

Materiały budowlane, instalacyjne i wykończeniowe

Do budowy domu potrzebujesz oczywiście wielu materiałów. Skąd masz wiedzieć, jakie wybrać i kto powinien je kupić–ty czy wykonawca?

Jeżeli masz czas na szukanie materiałów w dobrych cenach i będziesz za każdym razem negocjować, to oszczędzisz sporo pieniędzy.

Jeżeli jednak masz wykaz materiałów, rzetelnie podchodzisz do sprawdzenia cen, odwiedzasz składy budowlane i bierzesz ich oferty, to reszta jest już względnie prosta. Jeżeli nawiążesz współpracę z jedną hurtownią, to po kilku zakupach jej pracownicy będą cię już znali, a ty będziesz wygodnie zamawiać towar przez telefon.

Z dobrym wykonawcą i rzetelnym kierownikiem budowy, który będzie cię wspierał, oraz przy dobrej organizacji zakupy zajmą ci kilkanaście minut każdego ranka. Czasami oczywiście trzeba będzie jakichś materiałów poszukać na ostatnią chwilę, ale to uroki budowy. Nie wszystko da się przecież przewidzieć.

Kto powinien podjąć decyzję o tym, jaki kupić materiał? Zależy, o którym mowa.

Są trzy zasadnicze rodzaje materiałów: budowlane, instalacyjne i wykończeniowe.

Do pierwszej grupy należą wszystkie materiały niezbędne do postawienia domu w stanie surowym.

stal, beton, cement, kruszywo, materiał na ściany nośne i działowe, izolacja i wiele innych.

O tym, jakie materiały powinny zostać użyte do budowy domu, mówi projekt.

Zmiana materiałów budowlanych na inne bez zgody projektanta jest niedopuszczalna–zwalniasz wtedy projektanta z odpowiedzialności i bierzesz na siebie całe ryzyko związane z tą decyzją.

Czy wykonawca da ci na piśmie gwarancję, że zmiana materiału na inny nie pociągnie za sobą problemów? Nie, bo nikt rozsądny nie podpisze się pod czymś takim.

Szukając materiałów budowlanych, uważaj na te, które są oferowane w podejrzanie niskich cenach.

UOKiK przygotował kilka rad dla budujących:

Sprawdź, czy na towarze znajduje się oznakowanie CE lub znak budowlany.

Zapytaj sprzedawcę o deklarację właściwości użytkowych(producent ma obowiązek dołączyć jej kopię–w formie papierowej albo poprzez udostępnienie drogą elektroniczną–do każdego wyrobu).

Zajrzyj na stronę Głównego Urzędu Nadzoru Budowlanego, który publikuje wyniki badań próbek wyrobów budowlanych (https://www.gunb.gov.pl/probki),

Krajowego Wykazu Zakwestionowanych Wyrobów Budowlanych prowadzonego przez GUNB(https://www.gunb.gov.pl/strona/czesc-2).

Jeśli produkt jest wadliwy, złóż reklamację u sprzedawcy. Masz na to dwa lata od daty zakupu. Możesz żądać naprawy, wymiany, obniżenia ceny, a nawet zwrotu całej zapłaconej kwoty.

Jeśli podejrzewasz, że wyrób budowlany nie posiada deklarowanych właściwości, zawiadom Wojewódzki Inspektorat Nadzoru Budowlanego (kontakty są dostępne na stronie: https://www.gunb.gov.pl/winb).

Czasami zdarzają się uchybienia formalne, które nie mają większego znaczenia dla kupującego. Sprawdź więc, jaki jest rodzaj i zakres niezgodności zakwestionowanego wyrobu.

Do drugiej grupy należą materiały związane z instalacjami elektryczną i sanitarną. Są to np. przewody elektryczne, rury lub wyposażenie kotłowni. Informacje o tym, co będzie ci niezbędne, powinny znaleźć się w projekcie, ale w praktyce różnie z tym bywa, a i podczas budowy projekt sobie, a życie sobie.

Gdy dom stoi już w stanie surowym i możesz przejść się po pomieszczeniach, może się okazać, że wszystkie dobre pomysły, które miałeś przed budową, nadają się do kosza. I zaczną się zmiany: przesunięcie WC, kabiny prysznicowej lub innych elementów łazienki. W tej sytuacji musisz zawierzyć wykonawcy, który powie, jakie materiały są mu potrzebne do pracy.

Trzecią grupą są materiały wykończeniowe. Zwykle kupuje się te, które zna wykonawca. Przy materiałach instalacyjnych i wykończeniowych wykonawcy mają w dużych hurtowniach różnego rodzaju premie za zakupy oraz programy lojalnościowe i dlatego jest im bardzo na rękę, kiedy mogą kupować materiały za twoje pieniądze. Czy wiesz, że wykonawcy mają w niektórych hurtowniach rabaty sięgające nawet kilkudziesięciu procent?

Jeżeli wykonawca mówi, że odda ci cały rabat, który mu przysługuje w danej hurtowni, to bądź ostrożny i przyjrzyj się obowiązującym tam cenom. Jeśli ocenisz, że dzięki wykonawcy faktycznie kupisz w tej hurtowni materiały o 15 proc. taniej, nie zgadzaj się na jego propozycję od razu. Sprawdź ceny takich samych materiałów chociażby w Internecie i upewnij się, że są rynkowe.

znaczenie ma ostateczna cena do zapłaty!

nie zgadzaj się w ciemno na propozycję wykonawców dotyczącą kupowania przez nich materiałów budowlanych. Wykonawcy kuszą inwestorów dużymi rabatami w hurtowniach, zapewniają, że nie będziesz w stanie kupić materiałów taniej. To może być prawda, ale niekoniecznie. Wykonawca wydaje twoje pieniądze, więc jaki ma interes w tym, żeby o nie dbać?

Duże firmy wykonawcze, które budują kilkanaście lub kilkadziesiąt domów rocznie, mogą mieć rzeczywiście duże rabaty, ale to nie oznacza, że się nimi chętnie podzielą.

Najpierw zbadaj więc rynek. Może się okazać, że oferta wykonawcy tylko pozornie jest atrakcyjna, będziesz bowiem musiał zapłacić dodatkowo za niewykorzystane materiały oraz za transport, za który nie zapłaciłbyś, gdybyś sam negocjował warunki z hurtownią.

Budując swój dom, zamówiłem styropian na izolację w hurtowni oddalonej o 200 km od mojej miejscowości i opłaciło mi się to, nawet po doliczeniu kosztów transportu! Nie przebiła tej oferty żadna z pobliskich hurtowni, chociaż oferowały darmowy transport.

Zapytaj wykonawcę, gdzie i za ile będzie kupować towar, jak wygląda kwestia zwrotu niewykorzystanych materiałów i jakie są koszty transportu. Jeżeli wykonawca nie chce ujawnić szczegółów, to nie zgadzaj się na jego propozycję! Nie akceptuj także oferty zawierającej tylko jedną kwotę, zawsze oczekuj jej rozbicia na koszt robocizny i koszt materiałów.

Jeżeli wszystko jest w porządku, to czas na decyzję. Jeśli wykonawca może kupić materiały taniej lub w tej samej cenie co ty, to świetnie, niech się tym zajmie. Jeżeli może kupić materiały drożej niż ty, ale różnice są niewielkie, to moim zdaniem warto zlecić mu zakup.

jeżeli różnice są spore i sumy robią się duże, to rozważ zamawianie materiałów samodzielnie.

pamiętaj, że twój czas także jest cenny.

Kilka sugestii, jeżeli zdecydujesz się na samodzielnie kupowanie materiałów:

Kluczem jest posiadanie wykazu wszystkiego, co zostanie użyte podczas twojej budowy. Listę mogłeś otrzymać razem z projektem budowlanym, możesz też

zamówić kosztorys inwestorski. Kosztorys inwestorski jest świetną sprawą, znacznie ułatwia zaplanowanie budowy oraz kontrolę nad kosztami. Z wykazu dowiesz się, ile potrzebujesz stali, izolacji, cementu, betonu i tak dalej.

2. Nie dawaj pieniędzy na zakup materiałów, jeżeli nie musisz tego robić.

Najlepiej kupować materiały we własnym zakresie, a jeżeli nie masz czasu lub odpowiedniej wiedzy, to możesz pojechać do sklepu razem z wykonawcą i zapłacić bezpośrednio sprzedawcy.

Podczas budowy robiłem tak: większość rzeczy kupowałem sam, a przy wykończeniówce, gdy trzeba było kupować dużo drobnych elementów, pojechałem do pobliskiej hurtowni, wpłaciłem kilka tysięcy złotych zaliczki i wykonawca robił zakupy bezgotówkowo. Każdy zakup obniżał wartość zaliczki, a wykonawca zbierał paragony, abym miał pewność, że kupuje tylko niezbędne rzeczy. Dzięki temu zaoszczędziłem mnóstwo czasu na codziennych zakupach.

3. W miarę możliwości unikaj płacenia z góry za materiał na etapie budowy stanu surowego. Zamówiłeś beton? Zapłać dopiero wtedy, gdy przyjedzie dostawa. Zamówiłeś stal? Tak samo. Być może nawet będziesz mógł rozliczyć się bezpośrednio z kierowcą.

4. Zawsze negocjuj. Porównuj ceny w hurtowni oraz w Internecie. Zobacz, co się bardziej opłaca–w Internecie można znaleźć tanie i dobre materiały, ale po doliczeniu kosztów transportu może się okazać, że lepiej złożyć zamówienie bliżej ciebie.

Negocjować z hurtowniami można na różne sposoby. Najprostszym jest pokazanie oferty konkurencji.

nawet oszczędność kilku groszy na jednej cegle da ci w sumie ładną kwotę.

5. Nawet gdy już wybierzesz hurtownię, z którą będziesz współpracować, to nie kupuj w niej wszystkiego. Budowa trwa kilkanaście miesięcy, przez ten czas cena materiałów może się znacznie zmienić. Może się okazać, że część rzeczy kupisz taniej w innym miejscu.

6. Zakupy w marketach budowlanych rób ostrożnie. Możesz w nich kupować elementy wykończeniowe, ale materiał na budowę stanu surowego zwykle kupisz taniej gdzie indziej.

Muszę jednak przyznać, że markety miewają też bardzo ciekawe promocje i warto czasami sprawdzić, jakie mają aktualnie ceny.

7. Sprawdzaj jakość dostarczanych materiałów. Czy dostarczona glazura ma równe wymiary i glazurnik nie będzie miał problemu z jej ułożeniem?

### W pułapce czasu

W pułapce czasu

Nawet jeżeli budujesz dom z pomocą generalnego wykonawcy, to masz mnóstwo na głowie, a przecież są też inne obowiązki, praca, rodzina... Być może czujesz, że w pewnym momencie budowa stanęła, że pomimo iż cały czas coś robisz, to nie widzisz żadnych postępów. To wszystko powoduje, że masz ochotę ułatwić sobie życie, i pojawi się ryzyko, że nie będziesz już ostrożny przy wyborze wykonawców lub zdecydujesz się na zakup materiałów gorszej jakości tylko dlatego, że są dostępne od ręki. Będziesz po prostu chciał jak najszybciej podjąć decyzje, żeby wreszcie prace poszły do przodu.

jest to jak najbardziej typowe.

Gdy zaczyna się budowa, zwykle okazuje się, że wcale nie jest źle–prace idą sprawnie, widać, jak szybko rosną mury, że aż serce rośnie. Po kilku miesiącach takiej sprawnej roboty człowiek opuszcza gardę, zapomina o wszystkich ostrzeżeniach i myśli, że z tą budową nie jest tak źle, jak myślał.

zapamiętaj, zapisz sobie, że koniecznie musisz wrócić do tego poradnika w czasie wznoszenia murów.

pierw-sze etapy budowy są najłatwiejsze–na rynku jest bardzo wielu fachowców, prace idą sprawnie, efekty widać dosłownie z dnia na dzień i to powoduje, że tracisz czujność.

zacznie ci się spieszyć i zignorujesz wszystkie po kolei rady, które ci przekazałem. A to spory błąd, bo kolejne, znacznie trudniejsze (przynajmniej pod względem organizacyjnym) etapy budowy są dopiero przed tobą. Zresztą nie bez powodu ostatni etap, wykończeniówka, swoją nazwę wziął od wykończenia inwestora. :)

Jeżeli czytasz to właśnie na tym etapie i czujesz, że masz za dużo na głowie i kusi cię, by obniżyć wymagania co do wykonawców,

usiądź w ciszy, zamknij oczy, weź kilka głębokich oddechów i oczyść swój umysł ze wszystkich trosk i myśli.

Wybór pierwszego lepszego wykonawcy sprawi ci ulgę tylko na chwilę.

Zapomnij na chwilę o harmonogramie i skoncentruj się na swoim zadaniu–masz pozyskać do współpracy fachowców, którzy zbudują ci dom, a ty będziesz w nim mieszkać z przyjemnością.

Jeżeli czujesz, że wszystko zaczyna cię przerastać, zrób sobie wolne. Przerwij na kilka dni czytanie o budowlance, nie szukaj mebli, nie wybieraj glazury, nie przyjeżdżaj na plac budowy, nie zastanawiaj się nad wyborem materiałów, nie rozmawiaj o budowie–po prostu zrób sobie przerwę.

Organizacja budowy własnego domu jest wyczerpującą pracą i należy ci się wypoczynek.

### Kontrola

Kontrola

Kierownik budowy powinien wszystkiego dopilnować, zwrócić uwagę także na to, co nie jest widoczne gołym okiem, np. zbadać wilgotność podłoża i dostarczonego drewna na więźbę lub zabronić wykonywania jakiejś pracy w zbyt niskiej temperaturze.

To kierownik sprawdzi jakość prac, zgodność z projektem budowlanym i wyjaśni wszelkie wątpliwości.

Kierownik to sprawdzi i może powiedzieć, że wszystko jest wykonane zgodnie ze sztuką i zgodnie z normami.

Jednak nawet najlepszy kierownik budowy nie sprawdzi wszystkiego. Zwróci baczną uwagę na jakość prac, ale raczej nie zauważy, że za coś przepłacasz.

Zwróć uwagę na to, jak sprawnie działa operator koparki. Bardzo powolna praca, mnóstwo przerw, wypełnienie łychy ziemią tylko do połowy–wszystko świadczy o tym, że operator gra na czas. Efekt: zamiast za pięć godzin pracy zapłacisz za osiem.

Uwaga na murarzy, którzy sami załatwiają koparkę w imieniu inwestora. Znajomemu operatorowi już kilku ludzi proponowało, aby się w ogóle nie spieszył, bo i tak za wszystko zapłaci inwestor, a oni już zrobią tak, aby miał zawsze dużo pracy. Prosili, aby w zamian za to 20 zł z każdej opłaconej przez inwestora godziny jego pracy wracało do nich. Oznacza to więcej piasku(a taki murarz jest już umówiony, że z każdego transportu dostanie coś dla siebie) i dłuższy czas pracy koparki. Aby wyglądało, że koparka ma co robić, niektórzy murarze wyraźnie coś kombinują w trakcie jej pracy: koparka wykonuje część wykopu, wchodzą do niego murarze i… grzebią w ziemi. Koparka stoi, inwestor płaci, kasa przechodzi pod stołem.

Właśnie z takich powodów zacznij się przyzwyczajać do kontrolowania już na początku budowy, bądź czujny i sprawdzaj, czy wykonawca postępuje według waszych ustaleń.

nawet najlepszy profesjonalista może o czymś zapomnieć lub coś pominąć. Mogliście też najzwyczajniej w świecie źle się zrozumieć podczas ustalania warunków współpracy, a kierownik nie znał waszych ustaleń.

Dla własnego spokoju co jakiś czas sprawdzaj postępy i jakość wykonywanych prac. Lepiej zauważyć błąd na wczesnym etapie niż po wykonaniu prac, bo wtedy może być za późno.

Zwykle błędy wyłapywane podczas bieżących prac łatwo naprawić.

Jeżeli współpracujesz z generalnym wykonawcą, to także nie zaniedbuj kontroli.

osobom, które zaczynają swój pierwszy remont lub pierwszą budowę, szczerze polecam sprawdzanie dosłownie wszystkiego. W miarę możliwości każdego dnia przejdź się po swojej budowie i dokładnie obejrzyj, co zostało wykonane od ostatniej wizyty, wszystko sprawdzaj z planami i wyjaśniaj na bieżąco wszelkie wątpliwości.

Jeżeli nie czujesz się pewnie, zaangażuj kogoś, kto się zna na danym zagadnieniu. Rzetelny kierownik budowy, który będzie na budowie codziennie lub co drugi dzień, to podstawa, ale rozważ także zaangażowanie inspektora nadzoru inwestorskiego. W innym wypadku wykonawca może wykorzystać twoją niewiedzę, przekonując cię, że dobrze zrobił swoją robotę.

Jeżeli brak ci asertywności i nie jesteś osobą wykształconą technicznie, to wierz mi, że wykonawca może to w łatwy sposób wykorzystać.

Nie rób sobie krzywdy i nie akceptuj wykonanych prac, nie sprawdziwszy ich gruntownie, i nie wahaj się poprosić o pomoc kogoś z zewnątrz.

Zalecam szczególną ostrożność, gdy współpracujesz z osobą z polecenia, z kimś z rodziny czy też po prostu z kimś zaufanym. Wbrew pozorom współpraca z takimi osobami jest czasami trudniejsza niż współpraca z kimś obcym.

Osoba z polecenia. Wykonawca, którego ktoś ci polecił, to często bardzo dobry wybór. Nie oznacza to jednak, że współpraca z nim ma czymś się różnić od współpracy z innymi wykonawcami! Sprawdzaj wykonywane przez niego prace tak jak u innych i nie obdarzaj tej osoby zbyt dużym zaufaniem.

to, że osoba z polecenia sprawdziła się u kogoś, nie oznacza, że sprawdzi się i u ciebie–masz inne oczekiwania i nieco inną pracę do wykonania.

nie powinno się korzystać z usług krewnych lub bliskich znajomych, chyba że bardzo jasno określimy warunki współpracy.

Wiem, że określenie warunków i podpisanie umowy wydaje się w tej sytuacji czymś nieodpowiednim, nawet niestosownym, ale jest to konieczne, żeby współpraca przebiegała bezproblemowo.

nie po to przecież chcemy współpracować z kimś z definicji zaufanym, aby wchodzić w jakieś ustalenia, które mogą to zaufanie nadszarpnąć.

jeżeli twój znajomy jest profesjonalistą i będzie cię traktował jak normalnego klienta(a może i lepiej), to szczere gratulacje–zaproszenie go do współpracy to bardzo dobra decyzja.

Osoba, która współpracowała z tobą wcześniej i pokazała, że jest godna zaufania. Bądź zadowolony z jej pracy i ciesz się udaną współpracą. Podpisz jednak umowę, spisz szczegóły, sprawdzaj postępy prac.

Jeżeli nie znasz tej osoby prywatnie, to nie wiesz, jakimi wartościami się kieruje i czym cię może zaskoczyć. Pamiętaj, że ludzie, którzy wciskają babciom garnki za 6000 zł, mają najbardziej szczery uśmiech na świecie.

niezależnie od tego, czy pracujesz ze znajomym, osobą poleconą, krewnym czy kimś zupełnie obcym, staraj się wszystkich traktować równo i ustal jasne warunki współpracy dla dobra obu stron. Jeżeli praca rzeczywiście jest prosta, to wystarczy, że skontrolujesz ją tylko raz–przy odbiorze. Pamiętaj, żeby nie płacić za pracę, której nie obejrzałeś i nie stwierdziłeś, że jest wykonana prawidłowo!

Projekt budowlany. Noś przy sobie plany domu i sprawdzaj dosłownie wszystko to, co jest w nich zawarte: grubość styropianu, szerokość korytarzy, wysokość budynku.

miarka i poziomica(i dobre oko) twoimi przyjaciółkami. Mierz wszystko, co jest do zmierzenia.

Mierz wszystko, notuj, sprawdzaj z ustaleniami i projektem. Upewnij się też, że wszystko trzyma poziom i pion. Świeżo wymurowane ściany mają być pionowe, sprawdź to, zanim murarze wyrównają ściany zaprawą.

Zaopatrz się w miernik odległości ze wskaźnikiem laserowym.

Sprawdź, czy pomieszczenia są prostokątne–najłatwiej jest zmierzyć przekątne i upewnić się, że są równe.

Wylewka ma zachować poziom na całej powierzchni. Szczególną uwagę zwróć na miejsca przy ścianach. Są możliwe pewne odchyłki–w razie wątpliwości skontaktuj się z kierownikiem budowy.

Zamontowano drzwi? Sprawdź, czy na całej długości są w równej odległości od ziemi. Zamontowano parapet? Sprawdź poziom!

Zewnętrzne parapety powinny mieć spadek, aby odprowadzały wodę.

Założono półkę w szafce? Upewnij się, że szklanki nie będą ześlizgiwać się na podłogę.

Sprawdź także, czy są zachowane kąty proste, szczególnie w miejscach, gdzie będzie zabudowa!

Staranność. Przywieźli okna? Obejrzyj je dokładnie, zanim podpiszesz protokół odbioru.

Upewnij się, że nie mają rys lub zadrapań. Po montażu okien sprawdź, czy poprawnie się otwierają i uchylają i jeszcze raz sprawdź ich stan.

Po zakończeniu prac hydraulicznych upewnij się, że wszystko działa prawidłowo.

Po zakończeniu prac elektrycznych sprawdź wszystkie włączniki i kontakty (weź ze sobą np. ładowarkę do telefonu).

Rozwiewaj wątpliwości.

Jeżeli wyjaśnienia wykonawcy cię nie przekonują, to pytaj dalej i drąż temat. Jeżeli nie lubisz konfrontacji, to spytaj kogoś bardziej doświadczonego(kierownika budowy, projektanta, znajomego), ale nigdy nie zostawiaj tematu bez wyjaśnienia!

masz prawo wiedzieć, co się dzieje. Masz też prawo czegoś nie wiedzieć, a wykonawca ma obowiązek udzielić ci pełnej i satysfakcjonującej odpowiedzi.

Lepiej trzy razy spytać niż raz żałować!

Kontroluj ubytek materiału. Okazało się, że brakuje paneli i trzeba kupić kolejne? Zanim sięgniesz do portfela, sprawdź, ile materiału poszło. Może się okazać, że „magicy” uszkodzili kilkanaście paneli, wyrzucili je na śmietnik, a tobie wmawiają, że kupiłeś ich za mało. A może podmienili materiały dobrej jakości na inne, tańsze? Różne rzeczy się zdarzają…

### Błędy i reklamacje. Odbiór prac

Błędy i reklamacje. Odbiór prac

zdarza się, że niektóre usterki wychodzą dopiero po zakończeniu pracy, kiedy dochodzi do rozliczenia.

Co robić, jeżeli zauważysz błędy w trakcie prac?

Kilka błahych niedoróbek nie jest problemem, o ile wykonawca się do nich przyzna i je szybko poprawi. W razie spornych sytuacji czasami trzeba skorzystać z opinii np. kierownika budowy lub zajrzeć do przepisów.

Jeżeli błąd wykonawcy wiąże się ze stratą materiału(np. glazurnik zniszczył płytki), to jest on zobowiązany do zwrotu pieniędzy. Każda sytuacja jest jednak inna. Jeżeli kupisz materiał kiepskiej jakości, może zostać uszkodzony bez niczyjej winy; cóż, zdarza się.

jeśli błędy pojawiają się według ciebie za często i masz wrażenie, że coś jest nie tak? Trudno coś doradzić, nie znając szczegółów. Możesz po prostu zaakceptować taki stan rzeczy i kontrolować częściej, możesz zagrozić, że jeszcze jeden błąd, a będą wyciągnięte konsekwencje, możesz także grzecznie podziękować za współpracę i rozwiązać umowę.

Jeżeli widzisz, że glazurnik znowu krzywo układa płytki, to wiesz już, że nie masz do czynienia z fachowcem. Zerwij z nim umowę jak najszybciej i zapłać mu za wykonaną pracę kwotę pomniejszoną o koszty, które poniesiesz, doprowadzając jego robotę do porządku.

Glazurnik położył trzy metry kwadratowe płytek tak krzywo, że trzeba je zerwać? Nie dawaj mu ani złotówki! To jego problem, że podjął się pracy, do której nie ma odpowiednich kwalifikacji. Powinien ci jeszcze zapłacić za stracony materiał.

Muszę też w tym momencie wziąć pod uwagę punkt widzenia wykonawcy. Czasami inwestorzy są... zbyt dokładni i oczekują jakości, której nie da się uzyskać. Przykładem są tynki. Żadna ściana nie będzie idealnie wyglądała, jeżeli poświecimy na nią halogenem. Owszem, zauważymy, czy ściana nie ma większych ubytków, ale jeżeli wygląda dobrze w dzień przy docelowym oświetleniu oraz w nocy, to nie ma potrzeby za bardzo się czepiać.

Czasami zwraca się uwagę na rzeczy, które tak naprawdę nie mają znaczenia albo które przestaniemy zauważać po ukończeniu budowy. Warto zachować umiar.

Co robić, jeżeli zauważysz błędy przy odbiorze prac?

Przy drobnych pracach rada jest jedna–nie płać! Wykonawca musi poprawić robotę przed otrzymaniem zapłaty.

By zwiększyć swoją skuteczność, możesz poinformować, że praca nie została wykonana, a zgodnie z umową(masz umowę, prawda?) jeżeli praca zostanie ukończona po terminie, to naliczasz kary umowne. To bardzo motywuje.

Praca ma być skończona, miejsce pracy posprzątane, a sprzęt zabrany.

Jeżeli jednak wypłaciłeś wynagrodzenie, a dopiero później stwierdziłeś, że jednak część prac nie została wykonana prawidłowo–nic straconego. Najpierw zadzwoń do wykonawcy i ustal konkretną datę(dzień i godzina) naprawienia dzieła. Nie nabieraj się na Podjadę w przyszłym tygodniu!

Po naprawieniu usterki możesz zażądać zwrotu części wynagrodzenia lub też nie–wszystko zależy od konkretnej sytuacji. Jeżeli przez błąd hydraulika zalało ci łazienkę, to możesz starać się o sporą rekompensatę, ale już za nieprawidłowo podłączony kontakt trudno tej rekompensaty oczekiwać.

jeżeli współpraca przebiegała bez zastrzeżeń, a wykonawca szybko naprawił błąd, to obniżenie wynagrodzenia byłoby niestosowne. Traktujmy się po partnersku.

wykonawca nie stawił się w umówionym terminie i nie uprzedził cię o tym. Nie dawaj mu kolejnej szansy. Nie wydzwaniaj do niego i nie proś o przyjście. Teraz to on powinien przejąć się sytuacją.

Zrelaksuj się, zadzwoń do niego i powiedz, że dzisiaj wysyłasz mu pocztą wezwanie do usunięcia wad w określonym terminie.

Po tym terminie wezwiesz inną ekipę, która naprawi błędy na jego koszt. Nieważne, co odpowie wykonawca i jak się będzie tłumaczył. Pismo koniecznie wyślij tego samego dnia za potwierdzeniem odbioru. Niech czuje presję.

W wypadku większych firm możesz przed wysłaniem wezwania opisać sytuację np. na forum budowlanym i przesłać wykonawcy link do wpisu. Nic tak nie boli jak perspektywa utraty potencjalnych klientów.

W przypadku prac, podczas których spisywany jest protokół odbioru, masz dwa wyjścia. Jeżeli wady są istotne, to nigdy nie podpisuj protokołu, ponieważ wykonawca będzie oczekiwał zapłaty wynagrodzenia na podstawie podpisanego dokumentu.

Jeżeli wady są nieistotne, to nie unikniesz zapłaty wynagrodzenia, ale możesz oczekiwać jego obniżenia w odpowiednim stosunku do zaistniałej wady.

Prawdopodobnie jednak będzie ci bardziej zależało na tym, aby praca została poprawiona, więc zadbaj o to, aby w protokole znalazł się wykaz wszystkich ujawnionych wad wraz z terminami ich usunięcia.

Granica między wadą istotną a nieistotną nie jest wyraźna. Można stwierdzić, że wada istotna jest wtedy, kiedy obiekt będący przedmiotem umowy o roboty budowlane jest wykonany niezgodnie z projektem i zasadami wiedzy technicznej lub jego wady są na tyle istotne, że nie nadaje się on do użytkowania.

Jeżeli wykonawca nie zgadza się z tym, że popełnił podczas prac jakieś błędy, ma on prawo wpisać do protokołu swoje uwagi.

Ważne jest to, że będziesz miał coś na piśmie, a jeżeli podpisałbyś protokół bez żadnych wzmianek, to oznaczałoby to, że przyjmujesz prace mimo wad. Protokół wypełnij czytelnie, najlepiej drukowanymi literami.

Jeżeli usterka jest poważna, a wykonawca nie przejawia chęci naprawienia szkody, to najlepiej skorzystać z usługi dobrego prawnika.

nigdy nie odpuszczaj. Nie mów: E tam, to w sumie niewielka usterka, mogę z tym żyć albo Wezmę kogoś innego, zapłacę 200 zł i będę miał z głowy.

Im więcej ludzi machnie ręką, tym więcej będziemy mieć na rynku partaczy i „magików”. Jeżeli odpuścisz wykonawcy, zaszkodzisz nie tylko sobie, ale także innym inwestorom.

### Trochę o życiu

Popełniałem sporo błędów, na przykład ustalałem stawkę za godzinę pracy, przez co pracownik specjalnie każdą czynność wykonywał kilka razy wolniej.

można się ich wyprzeć. Ktoś coś obiecał? Niech wskaże odpowiednie miejsce w umowie, które o tym mówi. Nauczyłem się żądać od każdego konsultanta wskazania w umowie punktu, który potwierdza jego słowa–czy chodzi o rabat na telewizję, koszt abonamentu za telefon czy informacje o długości gwarancji.

Jeżeli wiesz, że nie daje się pieniędzy bez pokwitowania, to nigdy nikomu nie dasz pieniędzy bez pokwitowania, niezależnie od okoliczności.

najlepszą rzeczą, którą można dla siebie zrobić, jest pogodzenie się z własnymi słabościami i umiejętne zarządzanie nimi.

Jeżeli nie znasz się na budowlance, to nawiąż współpracę z kimś, kto się na niej zna i będzie cię wspierał. Może to być kierownik budowy, znajomy, inspektor

nadzoru inwestorskiego.

Nie jesteś czegoś pewny? Omów to z kimś.

nie znasz się na wszystkim i nie musisz się znać.

Podczas budowy nie udawaj, że rozumiesz wykonawcę; jeżeli go nie rozumiesz, szczerze mu to powiedz.

Weź pod uwagę, że nikt nie jest omnibusem. Nawet najlepszy kierownik budowy nie musi wiedzieć, w jaki sposób oszacować opłacalność fotowoltaiki i jaki sposób ogrzewania twojego domu będzie optymalny.

Projektant też nie wie wszystkiego: nie bez powodu nad projektem budowlanym pracuje kilka osób.

Dekarz może nie mieć pojęcia o murowaniu, a murarz o instalacji elektrycznej.

Pamiętaj o tym, gdy wykonawca będzie ci proponował rozwiązania, których zasadności nie jesteś pewny.

masz prawo oczekiwać wyjaśnień, danych, faktów i obliczeń.

Jeżeli nie czujesz się pewnie podczas kontaktu z ludźmi, to możesz trochę podeprzeć się biurokracją. Chcesz podpisać umowę z wykonawcą, a on wręcz przeciwnie, i nie wiesz, jak poprowadzić rozmowę? Powiedz po prostu, że musisz spisać wszystkie szczegóły, bo nie chcesz, żeby coś ci się pomyliło; masz tyle na głowie, że wolisz mieć wszystko na piśmie. Nie mów nic o reklamacjach czy karach umownych.

Oczywiście to wszystko będzie w umowie, ale jeśli wykonawca zwróci na to uwagę, powiedz, że wzór umowy jest ściągnięty z Internetu, więc niech już tak zostanie. Pamiętaj tylko, aby umowa gwarantowała prawa obu stronom.

Za każdym razem uparcie odwołuj się do zapisów w umowie.

Bądź konsekwentny i nie przejmuj się tym, co może o tobie myśleć wykonawca.

najsłabszym ogniwem w łańcuchu budowy jest inwestor.

zalecałbym czytelnikom powracanie do tego poradnika co kilka miesięcy, aby mogli przypominać sobie o głównych zasadach, których warto się trzymać podczas budowy, ale i poza nią.

bądź spójny, bądź konkretny i konsekwentny na co dzień, a w sposób naturalny i bez wysiłku będziesz trzymać się ustalonych zasad także podczas budowy.

Jeżeli urzędnik otrzymuje ode mnie jakikolwiek dokument, to żądam potwierdzenia odbioru na kopii.

Zawsze czytam to, co podpisuję. Sprawdzam wszystkie dane.

Koszt zatrudnienia inspektora nadzoru inwestorskiego jest niczym w stosunku do pieniędzy, które możesz stracić.

### Dobre praktyki

Dobre praktyki

Zwróć uwagę na szczegóły.

a) punktualność.

b) zachowanie.

im człowiek jest mniej profesjonalny, tym bardziej nonszalancko się zachowuje;

c) rozmowa. Traktuje cię normalnie? Odpowiada na twoje pytania i udziela wyczerpujących wyjaśnień?

d) pozytywne zaskoczenie.

Spotkałem się z przedstawicielami kilku firm w sprawie założenia trawnika.

Jedna osoba zrobiła jednak coś więcej–zauważyła mech na mojej kostce brukowej. Ostrzegła mnie, doradziła, w jaki sposób mech usunąć, i wytłumaczyła, dlaczego pozostawienie mchu jest groźne. Świetna sprawa.

otrzymujesz odpowiedzi szybko, czy musisz się przypominać albo czy otrzymujesz odpowiedzi na wszystkie pytania.

Bądź asertywny.

nie daj sobie wmówić, że masz dopłacić 300 zł, bo podłoże było nierówne i trzeba było je kuć.

wykonawca widział miejsce wykonywania pracy i powinien to przewidzieć przed podpisaniem umowy. Nie przewidział? Trudno–jego problem.

Wykonawca zgodził się na podjęcie pracy za podaną kwotę i za tę kwotę ma ją skończyć.

Rozwiewaj wątpliwości i niczego nie zakładaj z góry.

Staraj się określać tam, gdzie to możliwe, całkowitą cenę za wykonanie pracy i nie zakładaj, że cena musi być taka, jaką wyliczyłeś, bo… różnie z tym bywa.

Żadnych zaliczek w trakcie robót.

Zaprzyjaźnianie się z wykonawcami.

im większa niekompetencja wykonawcy, tym chętniej przechodzi na „ty”, tym bardziej zależy mu na dobrych stosunkach z inwestorem i tym częściej porusza prywatne tematy.

Możesz sobie pozwolić na spoufalenie tylko wtedy, jeżeli znasz siebie i masz pewność, że życie prywatne wykonawcy nie wpłynie na wasze relacje zawodowe.

Rozliczenie.

Płać tylko tyle, ile zostało zapisane w umowie.

Płatność gotówką.

Wykonawca zawsze musi potwierdzić odbiór każdej gotówki na piśmie!

Wystarczy napisać odręcznie „Potwierdzam odbiór 1000 zł za umowę z dnia….” i podpisać. Bez tego dokumentu nie jesteś w stanie udowodnić, że zapłaciłeś za wykonaną pracę.

Podziękowanie.

podziękuj za dobrze wykonaną pracę. Powiedz, z czego jesteś szczególnie zadowolony.

Porozmawiaj kilka minut, przekaż kilka miłych słów. Możesz nawet zafundować jakiś prezent.

Jeżeli chcesz, to powiedz wykonawcy, że może przekazywać twój numer telefonu swoim kolejnym zainteresowanym klientom.

### Przygotowanie do budowy

Przygotowanie do budowy

zalecam wzięcie się za przygotowania co najmniej rok przed pracami budowlanymi–dzięki temu uzyskasz spokój, a brak presji czasu pozwoli ci na podejmowanie najlepszych decyzji.

Masz już przygotowany projekt budowlany, ale do rozpoczęcia prac jeszcze sporo czasu. Co robić dalej? Zacznij od kierownika budowy(pamiętaj, że dobry kierownik to prawdziwy skarb i nie warto na nim oszczędzać!). Porozmawiaj z nim o swoim kosztorysie, powiedz mu, których wykonawców wstępnie wybrałeś. Spytaj go o kolejność prac, przerwy technologiczne, a plan budowy domu sam się ukształtuje.

W jaki sposób ustalać terminy rozpoczęcia kolejnych prac? Po prostu rozmawiaj z wykonawcami i kierownikiem budowy.

związanych ze stanem surowym ustalisz z pierwszą ekipą. Ustal, kiedy według nich będzie mogła wejść ekipa montująca dach, a dekarzom zaproponuj termin o kilka tygodni dłuższy(podczas budowy stanu surowego pogoda ma ogromne znaczenie), ale jednocześnie daj im znać, że oczywiście jest szansa na znacznie wcześniejsze rozpoczęcie prac.

Kolejne ekipy będziesz umawiać sukcesywnie.

Pisałem, że ustalając szczegóły, pytam wykonawców o proponowany termin realizacji, dodaję do tego terminu kilka lub kilkanaście dni dla obustronnego bezpieczeństwa i dopiero ten dłuższy termin wpisuję do umowy.

Nie umawiaj ekip na styk, a kolejnych wykonawców umawiaj w odstępach co najmniej tygodniowych–ot, kolejny zawór bezpieczeństwa. Dzięki temu unikniesz sytuacji, że np. umówieni tynkarze nie będą mogli zacząć pracy, bo elektryk jeszcze nie zakończył prac instalacyjnych.

podpisanie umów z rzetelnymi wykonawcami zwiększa szanse, że każda ekipa wywiąże się z terminu, ale… nie wszystko da się przewidzieć. W umowie z elektrykiem zapisałeś termin zakończenia prac i kary umowne za jego przekroczenie.

przez elektryka. Świetnie, że masz umowę, ale jeśli elektryk po prostu się rozchoruje?

Zarówno kierownik budowy, jak i poszczególni wykonawcy często mogą coś ci doradzić, na przykład że dobrze by było, gdyby montaż okien odbył się po tynkowaniu ścian i sufitów, a tynkarze wrócili po jakimś czasie, aby wykonać obróbki wokół okien. Glazurnik sam zaproponuje, że wstępnie rezerwuje czas dla ciebie w lipcu, ale będziecie w kontakcie, gdyby było jakieś opóźnienie na wcześniejszych etapach.

Podczas samej budowy warto tydzień przed planowanym rozpoczęciem kolejnych prac skontaktować się z daną ekipę i zapytać, czy wszystko jest w porządku i czy o tobie pamiętają.

Upewnij się więc, że wszystko jest w porządku, z odpowiednim wyprzedzeniem.

zapisuj wszystkie wydatki. Rób to od początku. Notuj wszystkie poniesione koszty związane z kredytem i uzyskaniem dokumentów, zapisuj większe i drobne zakupy, kwoty, które przekazałeś wykonawcom.

Nie przekładaj tego nawet o jeden dzień

podczas budowy nie raz zadasz sobie pytanie, gdzie są twoje pieniądze, więc warto utrzymać kontrolę nad finansami.

Jeżeli masz szczegółowy kosztorys, to już widzisz, jak się mają szacunki do realiów i jakie są rozbieżności między nimi.

Jeżeli

przygotowałeś kosztorys naprawdę starannie i uczciwie, to z każdym wpisem będzie ci lżej na duszy, bo zobaczysz, że budowa jest tańsza, niż się spodziewałeś.

### Jak się wybudować i nie zwariować?

zaangażować projektanta do świadczenia nadzoru autorskiego podczas prac budowlanych,

zaangażować rzetelnego kierownika budowy, który będzie często obecny na placu robót i będzie twoim sojusznikiem,

rozważyć zatrudnienie inspektora nadzoru budowlanego,

### Moja historia

przeglądać fora internetowe i wertować różne czasopisma budowlane. Zebrało się ich na moim biurku dość sporo.

Budując dom, nie muszę znać się na budowlance, ale muszę mieć obok siebie sojuszników: rzetelnego kierownika budowy, projektanta i wykonawców.

Wiele wieczorów spędziłem przed komputerem, wypełniając kolejne arkusze w Excelu, a liczba różnych notatek wciąż rosła i rosła. Po kilku miesiącach nareszcie poczułem, że jestem dobrze przygotowany.

blog.poradnik.budowlany.com/dodatki.

### Dodatek B. Budowa domu – wskazówki

Jeżeli to możliwe, masz czas i lubisz prace ogrodnicze, to zacznij sadzić rośliny i drzewa jeszcze przed rozpoczęciem prac budowlanych. Po zakończeniu budowy będziesz żałować, że nie wziąłeś się za to wcześniej.

Udostępnij pracownikom tylko część działki, aby nie zadeptali całego terenu. Można wytyczyć tę część taśmą lub po prostu powiedzieć, że tu i tu się nie chodzi, bo jest posiane i posadzone. Wyznacz ekipie miejsce do wyrzucania odpadów oraz udostępnij dużo(naprawdę dużo!) worków na śmieci.

Przy wykonywaniu fundamentów rozprowadź od razu wodę, kanalizację, prąd. Im wcześniej zaplanujesz wszystkie instalacje, tym łatwiej i taniej będzie je wykonać. Porozmawiaj z kierownikiem budowy o uziomie fundamentów–najlepiej uziemienie wykonać właśnie na tak wczesnym etapie budowy.

Pamiętaj o otworach w stropie na przewidziane instalacje. Warto pomyśleć o podbitce już na etapie wykonywania więźby.

Zastanów się, gdzie będą gniazdka elektryczne, włączniki, krany i „końcówki” wszystkich mediów. Najlepiej pochodzić po domu w stanie surowym, wyobrazić sobie, że jest gotowy do zamieszkania, że meble już stoją, i pozaznaczać markerem wszystkie ważne miejsca. Najczęstsze

błędy to zbyt mała lub zbyt duża liczba gniazdek elektrycznych i zbyt mała liczba włączników schodowych.

Warto robić dwa włączniki w pomieszczeniach przechodnich–np. w wiatrołapie. Po zaznaczeniu wszystkich włączników i gniazdek wróć do domu po dwóch dniach i zastanów się, czy dalej uważasz, że ich rozmieszczenie jest prawidłowe. Nie nanoś zmian na szybko, bo elektryk się spieszy!

uważaj na liczbę gniazdek w pokojach–najpierw pomyśl nad układem pomieszczeń i rozstawieniem sprzętów domowych, a dopiero potem dostosuj do tego instalację elektryczną.

Zastanów się także nad: centralą alarmową(rozplanuj, gdzie ma być i jaki będzie do niej szedł przewód), czujnikami ruchu(ile ich potrzebujesz, gdzie będą?), sterowaniem roletami.

Warto także pociągnąć kabel Ethernet do każdego telewizora i na każde piętro–koszt położenia jest znikomy, a unikniesz ewentualnych problemów z Wi-Fi

Pomyśl także o wyprowadzeniu przewodów na zewnątrz: do bramy, do domofonu, do oświetlenia ogrodu.

Warto także zrobić na zewnątrz dwa kraniki z wodą, żeby można było podlać każdą część ogrodu relatywnie krótkim wężem ogrodowym(krany przydadzą się, nawet jeśli masz w planach założenie automatycznego nawadniania ogrodu).

Dobrze przemyśl kwestię umiejscowienia rozdzielnicy–dobrze jest dać ją nieco za dużą, żeby w przypadku ewentualnych przeróbek było na to wolne miejsce.

Rób zdjęcia!

wszystkich instalacji przed położeniem tynków i wylewek.

wszystkim(!) rurom, przewodom, puszkom i porządnie je opisz.

Dzięki temu gdy już zamieszkasz, nie będziesz musiał zgadywać, czy akurat w miejscu, gdzie chcesz powiesić obraz, nie ma jakiegoś przewodu. Poza tym zadziwiająco często się zdarza, że tynkarze zakrywają niektóre gniazdka.

Zdjęcia zgraj od razu na jakiś serwer i jeszcze zrób ich kopię. Niektóre mogą się przydać dopiero za kilkanaście lat!

Kupując materiały wykończeniowe, zwróć uwagę nie tylko na to, jak coś wygląda teraz, ale zastanów się, jak będzie wyglądało za jakiś czas i ile będzie wymagało czyszczenia. Często krytykowane są: tanie listwy MDF, prysznic z brodzikiem, gres szkliwiony, białe fugi(bardzo szybko się brudzą i trzeba je szorować szczoteczką). Unikaj chropowatych powierzchni.

Dobrze zmierz, ile czego potrzebujesz. Ile metrów paneli, glazury, gresu? Nie ma co kupować na zapas, bo zostanie spora nadwyżka–szkoda pieniędzy i miejsca na przechowywanie. Z drugiej strony dobrze mieć w rezerwie kilka płytek, paneli, cokołów

może przydadzą się za kilka lat? Podczas zakupów upewnij się, że sklep przyjmie zwrot.
-->
